第二卷寒淫病案
伤寒案（内科）
陈作仁（住南昌中大街四川会馆)
病者周保善，四十一岁，江西新建人，住南昌城内。
病名伤寒。
原因初春积雪未消，晨起窗外闲步，偶感风寒，即伤太
阳经。
证候发热头痛，遍体痠疼，项强恶寒，蒙被数层，战栗无
汗，病势甚暴。
诊断左寸脉浮紧而数，右关尺两脉亦紧数，脉证合参，知
系风寒两伤太阳之经证也。
疗法仿仲景麻桂各半汤主之。盖初伤风寒，法宜发表，故 以麻黄为君，杏仁为臣，桂枝解肌为佐，甘草、姜、枣和胃为 使。又恐麻黄过猛伤阴，故加白芍以敛阴。
处方净麻黄八分（先煎，去沫）桂枝尖一钱光杏仁二 钱（去皮尖）杭白芍二钱生甘草一钱鲜生姜三片大红枣 四枚
效果服此药时，令食热稀粥一碗以助药力。始进一剂，得 汗热减，各症均已小愈。惟口干思饮，大便不通，寒已化热，改 以仲景人参白虎汤加味以逐余邪，原方加白芍、陈皮、薄荷者， 亦取行气和血兼凉散之意。
又方潞党参三钱生石裔五钱（研细）肥知母二钱生
甘草钱半白粳米一两（夏布包）外加杭白芍二钱广陈皮一 钱苏薄荷六分
此方又接进二剂，七日内各症痊愈。
廉按：风寒两伤太阳，用麻桂各半汤泄卫和营，固属长沙正 法，即寒已化热，口干思饮，且大便秘，邪热已传阳明之候，白 虎汤法亦属仲圣薪传，惟案中未曾叙明气虚，潞党参一味，未免
用得太驟。
阳虚伤寒案（内科）
袁桂生（住镇江京口）
病者胳达三，年约四十余岁，住本镇。
病名阳虚伤寒。
原因素禀阳虚，新感外寒而发。
证候头痛恶寒，饮食无味。
诊断脉息小滑，舌苔滑白，病势方张，慎防变重。 疗法姑用葱豉二陈汤加荆芥、紫苏，疏散风寒以表达之。 处方鲜葱白四枚淡豆豉三钱荆芥穗钱半紫苏叶钱半 姜半夏三钱广橘皮一钱
次诊此药服后，忽喘息不能卧，头脑中觉热气上升，小腹 左偏作痛，呕吐痰水，畏寒，手指厥冷，脉息沉弱，盖阳虚受寒 之病，得发散而阳气益虚也。其头脑中觉热气上升者，脑力素 衰，寒气逼龙雷之火上越也。其喘息不能卧者，肺肾两虚，不能 纳气也。其腹痛呕吐痰水者，寒气内扰，气血不能通调也。其畏 寒手指作冷者，虚寒病之本相也。乃与理中汤合六君子汤加味。 次方别直参一钱炒白术二钱黑炮姜一钱炙甘草八分
云茯苓三钱姜半夏二钱广橘皮一钱上猫桂八分东白芍三
钱五味子六分
三诊服后喘吐俱平，腹痛亦止，能进稀粥半碗，但仍觉畏
寒手冷，益信为阳虚矣。
三方别直参一钱炒白术二钱黑炮姜一钱炙甘草八分
姜半夏二钱
四诊午后复诊，则汗止安睡，手足俱转温矣。仍以前方，
又进一剂。
效果自是遂能进粥，遂以六君子汤、资生丸等药，调养半
月而痊。
廉按：伤寒当行发表者，必察其人本气阴阳无亏，方可径 用。若真阳素亏，平日恶寒喜热，愤服辛溫，大便溏滑者，此为 阴脏，宜加附子、炮姜、黄芪、白术于发表药中，助阳御表，庶 免虚阳外越之弊。此案汗刑虽轻，几致虚阳上越，变症蜂起，幸 而改用温补，得力在理中汤一方，能用仲景之方以铲病根，获效 所以神速，虽小有风波，而终归平静。
夏月伤寒案（内科）
周小农（住无锡）
病者王子珊，年三十余，住沪南。
病名夏月伤寒。
原因丙午夏杪，感冒新凉，就他医服栀、豉、香薷、滑、 苏等剂，纤毫无汗，而形寒可披绒衫。
证候热不甚，口亦不渴，凜寒无汗。
诊断脉濡苔白，此伤寒，非伤暑也。
疗法但用外治。
处方用浮萍、薄荷、苍术、苏叶、葱、姜各五钱大剂，使
其避风煎沸浴之，复薄衾而卧。
效果遍身汗出，凛寒遂解。
廉按：此为体实者而设，若虚者熏足复衣，亦可取汗。
伤寒失表案（内科）
陈作仁（住南昌中大街四川会馆）
病者赵仰亭，四十二岁，江西南昌人，住进贤门外。
病名伤寒失表。
原因真伤寒证，迁延日久，寒化为热，津液受伤。
证候头痛项强，大热无汗，口渴引饮，小便短赤，大便旬
日不通，异常烦躁。
诊断两关脉洪数鼓指，舌苔边白中黄。似此表证未除，里 证又急，即仲景用大青龙汤之候也。
疗法仿长沙圣法两解之，用麻黄发表为君：杏仁助麻黄为 臣，以桂枝、甘草、姜、枣解肌为佐，以石青质重泄热，气腥达 表为使，又恐麻黄过猛伤阴，故加白芍以敛阴津。
处方净麻黄八分（先煎，去沫）光杏仁三钱（去皮尖） 桂枝尖一钱生石裔一两（研细）生甘草钱半杭白芍二钱 鲜生姜三小片大红枣五枚
次诊连进二剂，得汗热减，病势已有转机，惟口渴烦躁未 除，又仿仲景竹叶石裔汤加减续进。原方减去半夏者，为不呕 也，加白芍陈皮者，以行气活血，较原方稍灵活也。
次方淡竹叶三钱生石裔六钱（研细）潞党参三钱杭 寸冬三钱生甘草钱半白粳米一两（以夏布包，同煎）杭白 芍二钱广陈皮八分鲜生姜三片
效果又叠进三剂，各证逐渐就痊。
廉按：伤寒失表，自以达表为首要，今仿大青龙法，轻用麻 桂，重用石膏，发表清里，双方并进，始能发辛凉解热之汗。服 后得汗热减，病有转机固已。惟热伤津液，继用竹叶石青汤法清 热生津，颇为惬当，可谓深得仲景薪传矣。
阴证伤寒案（内科）
王经邦（住天台輾门楼）
病者刘铭彝，年二十八岁，天台县知县。
病名阴证伤寒。
原因腊月廿八日，去西乡白坭坦压回，即伤阴寒。
证候恶寒甚剧，战栗动摇，烘以烈火，顷刻不离，舌苔边
白中黑而滑。
诊断脉沉而紧。沉紧为寒伤于里，《伤寒论》所谓无热恶
寒者发于阴也。
疗法初服麻黄汤不应，继用附子理中汤加味，温下理中以
祛寒。
处方髙丽参一钱炒居术二钱淡附片钱半炒川姜一钱 炙甘草一钱葱白九枚生姜二钱
效果服一剂，即遍身大汗，寒邪悉退而愈。
廉按：阴证伤寒，多由于病者元阳素弱，不胜阴寒之侵逼， 一伤寒即直入阴经，因其身不发热，故俗称阴证伤寒，其实是阴 经伤寒也。麻黄汤专治寒伤阳经，宜其不效，幸而转机尚捷，改 用附子理中加味，扶阳理中，辛溫逐寒，一刑即汗出寒退，否則 恐吐利厥逆，驟变虚脱之危候矣。
伤寒阴结案（内科）
刘荣年（住历城东流水)
病者刘景驀，年三十余，织布厂经理，住省城。
病名伤寒阴结。
原因冬月伤寒，误服寒泻药而成。
证候身体恶寒，腹胀满痛，不大便者二日。
诊断脉浮大而缓，显系伤风寒中证。医家不察，误为阳明 府证，误用大黄、芒硝等药下之，殊不知有一分恶寒，即表证未 罢，虽兼有里证，亦当先治其表，仲景之遗法具在。今因误用寒 泻药，以致寒气凝结，上下不通，故不能大便，腹胀大而痛更甚 也，幸尚在中年，体质强健，尚为易治。
疗法用桂枝汤去芍药加附子以温行之，则所服硝、黄，得 阳药运行，而反为我用也。
处方桂枝尖一钱黑附子一钱炙甘草五分生姜一钱
大枣二个（去核）
效果服药后，未及十分钟，即大泻两次，恶寒腹胀痈均除
而痊。
廉按：桂枝跗子汤，本治风澴相搏之寒证，今借以治谟用寒 泻之阴结，虽为救药误而设，然投之輒效，足见仲景经方之妙用 无穷也。
伤寒误遏案（内科）
李伯鸿（住汕头仁安里）
病者俞金宝，年三十余，政界，住汕头。
病名伤寒误遏。
原因旅行遇雨，感冒发热，中医误用白虎汤，以致表邪内 陷，寒热如疟，西医误以金鸡纳霜止疟，而病遂剧。
证候啬啬恶寒，淅淅恶风，翕翕发热，鼻干口渴，头痛骨 节痛，咳喘烦躁，小便热赤。
诊断左寸浮紧，右尺洪实。脉证合参，乃太阳两伤风寒， 邪从热化，内犯肺经也。
疗法张氏冲和汤加减，以羌活治太阳肢节痛为主，副以防 风驱风寒，苍术去风湿，芷、芎除头痛，片芩清肺热，木通、赤 苓导赤利水，甘草缓急，解表后则治肺热，而咳当止矣。
处方羌活二钱防风钱半苍术一钱黄芩钱半白芷钱 半川芎一钱木通钱半赤苓六钱
又方苹苈三钱牵牛二钱桑白皮四钱地骨皮四钱桔 梗一钱紫菀三钱苏子钱半宋公夏二钱赤苓六钱天津红 四枚
效果翌日汗出痛止，咳仍未除，服后治肺方三剂而愈。
廉按：洁古九味羌活汤，本治风寒*郁而化热之正方，今因 表邪正盛，反被凉遏谈截，致邪内陷而化热，酌选此方加减，用 得愜当。后方用钱氏芋苈丸、泻白散法加味，亦有力量，非疲药 塞责者可比。
伤寒热厥案（内科）
郑震竺（住汕头和安街)
病者陈永吉，年十八，住汕头。
病名伤寒热厥。
原因初夏勤劳过度，伏热体痠，勉从苦力运动，意欲因出
汗而免药，至晚遂发头痛。医用石資、生地、麦冬之类，越三曰 而病剧。
证候手足厥冷，不省人事，耳若无闻，头不着枕，面色及 唇皆白，惟指甲红活。
诊断脉左右俱伏，切诊已无可考，寒热从何分别，况证属 危急，热药非可轻试。即嘱其兄取冷水一大杯，扶之令饮，一服 而尽。遂知其口渴伏热，热深厥深，误脹阴凝之品，逷热之所
致也。
疗法达郁通阳，泄热宣痞，方用柴胡疏其木郁，芍药通其 阴结，甘草和其中气，枳实泄其痞塞，加木通宣其伏热，红花行 血脉之瘀，黄芩清三焦之火，内解外达，血脉畅行，阳气舒畅，
而热厥自愈矣。
处方川柴胡钱半杭白芍四钱粉甘草八分炒枳实二钱 汉木通钱半苏黄芩二钱藏红花七分
效果一剂知，二剂已，静养三日，而能如常作事矣。
廉按：寒嚴用四逆湯，热厥用四逆散，研究伤寒论者皆知 之，所难者辨证耳，一经药误，寿可立倾。前哲成无己、喻嘉 言、陆定围辈，多所发明，爰为节述其说。成氏珥：凡厥若始得 之，手足便厥而不溫者，是明经受邪，阳气不足，可用四逆汤； 若手足自热而至溫，从四逆而至嚴者，传经之邪也，四逆散主 之。喻氏曰：凡伤寒病初得发热，煎熬津液，鼻干口渴便秘，渐 至发厥者，不问而知为热也，若阳证忽变阴厥者，万中无一，从 古至今无一也。盖阴康得之阴证，一起便直中真阴经，唇青面 白，遍体冷汗，便利不渴，身倦多睡，醒則人事了了，与伤寒传 经之热邪，转入转深，人事昏惑者，万万不同也。陆氏曰：厥有 阴阳二证。李士材谓阴厥林沉弱、指甲青而冷，阳嚴脉沉滑、指 甲红而溫。余谓阴证似阳，未可以脉沉弱、指甲青冷为凭。凡证 
见烦躁欲裸形，或欲坐卧泥水中，舌苔淡黄，口燥齿浮，面赤如 微酣，或两顧浅红，游移不定，言语无力，纳少胸闷，渴欲饮 水，或咽喉痛而索水至前复不能饮，肌表虽大热而重按則不热， 或反觉冷，或身热反欲得衣，且两足必冷，小便清白，下利清 谷，脉沉细或浮数，按之欲散，亦有浮大满指，而按之則必无 力，是宜溫热之剂，药须凉服，从其类以求之也。似此辨别，至 为精审，学者宜细观之。
伤寒戴阳证案（内科）
庄虞卿（住丽水第十一中学)
病者戴刘氏，年逾五稔，形肥，住西园庙衡。
病名伤寒戴阳。
原因平时气逆痰多，近日复感暴寒。
证候初起发热恶寒，舌苔黑润，口虽渴而饮水不多，越三 曰气急痰鸣，头面嫩红，神昏不语，手足厥冷，大汗淋潇。
诊断脉两寸浮滑而细，两尺豁大而空。脉证合参，此伤寒 戴阳证也。寒邪激动水饮，以致水饮泛溢，故痰声漉漉，阴霾四 布，真阳飞越，故面赤汗流，手足如冰，舌黑口渴者，乃真阳式 微，如釜底无薪，津液不能升腾之象。病势至此，一发千钧，急 救之法，其惟挽正回阳乎。
疗法先用黑锡丹，以镇其上脱之阳，复用参、附、芪、 术、炙草，以固其表里之衰，更加法夏、茯苓、生牡蛎，化痰收 涩以为佐，俟其汗止阳回，手足温和，再加龟板、鳖甲、生芍、 熟地之类以潜之，盖阳气以潜藏为贵，潜则弗亢，潜则可久，易
道也。
处方黑锡丹五钱（炖）服五钱即止。
次方西潞党三钱附片二钱炙黄芪三钱生白术二钱 法夏二钱清炙草一钱茯苓三钱生牡蛎五钱每日二剂。 三方前方加龟板八钱炙鳖甲五钱生白芍二钱熟地
四钱
效果黑锡丹服下，立刻痰平气顺，一日汗止能言，手足温 和。惟神识未清，自言自笑，遍身瘙痒，此心阳尚未复元之象。 即于前方加炒枣仁二钱、红枣五枚。越三日，诸证悉退，月余康
健如常矣。
廉按：伤寒戴阳，《伤寒论》所谓“少阴病，手足厥逆，其 人面色赤”是也。惟戴阳之面赤，嫩红带白，与面色缘缘正赤者 不同，为最危急之虚脱证。先重用黑锡丹，以铗上越之虚阳，固 属急救之良法。继用参附、芪附、术附三方，合二陈去广皮加牡 蛎，挽正回阳，蠲疚固脱，法亦细密周到。妙在终加龟、轚、 芍、地、冬仁、红奉潜镇摄纳，深得“阴平阳秘，精神乃治”之 经旨，真精心结撰之佳案，吾无间然矣。
伤寒戴阳证案（内科）
张锯纯（住盐山西门内）
病者王瑞亭，年四十余，京都贡士，住前门外西珠市口。 病名伤寒戴阳。
原因仲冬之时，感受风寒，两三日间，烦躁无汗，原是大 青龙汤证，医者误投以桂枝汤，烦躁益甚。
证候表里俱觉发热，头微觉疼，舌苔白而微黄。
诊断脉象洪滑，两尺似不任重按。此乃伤寒成温，热人阳 明之府，而犹微兼表证也。
疗法宜以大剂凉润之品，清其府中之热，而少加表散之药
辅之。
处方生石裔三两（捣细，惟不可锻，用煅则伤人）玄参 一两青连翘三钱粳米五钱
煎至米熟，取汤两茶杯，为其两尺脉象不实，嘱其分多次， 徐徐温饮下，不欲其寒凉下侵，或致滑泻也。
效果孰意病家忽愚所嘱，竟将其药顿饮之。药力直趋下 焦，上焦之燥热未除，下焦之泄泻转增。半日之间，连泻数次， 多带冷沫，面色红似火炙，彝孔黑似烟熏，关前脉大于从前一 倍，数至七至，其精神骚扰不安，知其已成戴阳险证。急用野台 参一两，煎汤冲童便（须四岁以上童子）半茶钟，置药碗凉水盆 中，候极冷顿饮下。又急用玄参、生地、知母各一两，煎汤一大 碗备用。自服参后，屡诊其脉。过半点钟，脉象渐渐收敛，至数 似又加数，遂急将备用之药熬极热，徐徐饮下，一次止饮一口， 阅两点钟，将药服尽，周身微汗而愈。
廉按：伤寒戴阳，其人面赤烦躁，气息甚粗，脉象虽大，按 之无力，又多寸盛尺虚，乃下焦虚寒，孤阳上越之危候。《伤寒 论》少阴篇，用通脉四逆汤加减，收拾阳气归于下元，而加葱白 透表，以散外邪，如法用之，每多速愈。今因大青龙证误投桂 枝，虽同一烦躁，而面不姣红，尚属类似戴阳。方用仙露汤救误 而多转折者，张氏原著谓：“因病家不听所嘱，致服药有如此之 失，幸而又愈，然亦险矣。”审是，則凡药宜作数次服者，慎勿 顿服也。盖愚自临证以来，无论内伤外感，凡遇险证，皆煎一大 剂，分多次服下。此以小心，行其放胆，乃万全之策，非孤注一 掷也，其言甚是。
真寒假热证案（内科）
陈务斋（住梧州四方井街)
病者陈黎氏，年三十余岁，广西容县，住乡，体弱， 业农。
病名真寒假热。
原因饮食不节，过食生冷，消化不良，肠胃蓄湿，凝寒积 冷，正气衰弱。诱因夏月天气不和，水湿太盛，感受风寒，皮肤
郁闭而病丛生。
证候肢体困倦，食量日减，体中恶寒发热，头目晕痛，口 渴咽干，清涎涌逆。继则食量全缺，肢体困极，软而无力，口更 大渴，清涎更涌，常见体中潮热，头目更痛，不能起立，胸膈满 胀，腰痛腹痛，心神烦躁，小便微黄，唇焦而燥，舌苔胶黄。绝
食一月，危在旦夕。
诊断脉左右浮数无力.以脉证合参，真寒假热证也。此证 因过食生冷瓜果，消化不良，.停留肠胃，蓄湿积寒，阻遏正气不 畅，脾土不运，不能布津散精，以致气血两亏，脏腑皆弱，腠理 不实，皮肤疏泄。适夏月乍寒乍热，暴风暴雨，气候不佳，感受 风寒，皮肤闭塞，卫气不能外达，风动木摇，水寒土湿，湿气渐 长，阳气渐消，肾水愈寒，肝木愈郁，抑遏淸阳，遂致上焦热 燥，浊阴不降，中下凝寒，至淸涎泛溢，阴凝于内，阳越于外， 则脉现浮数，体热唇焦，舌黄，烦躁渴饮，表面虽热，里实中 寒。前医以风热证治之，则更现燥渴，又以阴虚治之，更见胀 闷，反助其凝寒，伤其正气，则孤阴不生，独阳不长，中土已 败.绝粒月余，而证势危急万分。今所幸者，脉未散乱，谅能 救治。
疗法汤剂用理中汤，壮阳降逆，取熟附、肉桂、法夏暧肾 壮阳，升清降浊为君，干姜、白术理中扶土，温脾燥湿为臣，防 党、五味、白芍、归身活血养肝，助气生津为佐，砂仁、陈皮、 茯苓利水化气，和胃醒脾为使。一服后，燥渴减，清涎略少。五 服后，燥渴已除，咽喉不燥，清涎更少，体中略和。惟口中味 淡，以肉桂汤作常茶饮之。但百物不思，惟欲食白古月，每曰需 两许。食之桂、古月与药汤知甜不知辛辣，内寒已极，诊脉沉 迟，每味加倍。再连五服后，略思饮食，即食白粥一小碗，立时 胸中胀满，证复如前，诊脉浮数，又将方每味加倍。再连五服 后，病脉皆退如前，又思饮食，用干姜煎汤，入炒焦白米煎粥食 之，方能消化。又将方中附、姜、术每味倍至四两，再连五服 后，食量已进，略能步履。误食李子数枚，即时胸膈胀满，而病 复如前，又不思食，又将方中姜、附、术每味倍至八两，再连十 余服后，始知辛辣，病症已退，食进气强。
处方壮阳降逆理中汤方
肉桂一钱熟附五钱干姜五钱白术六钱（炒）半夏三 钱陈皮钱半茯苓四钱白芍三钱（炒）归身二钱防党四 钱（炒）五味二钱砂仁二钱
煎服后，连日将各味倍重，姜、附、术每味倍至八两一服。
效果二十日清升浊降，渴止体和。三十日食童略进，元气 略复。四十日食量大进，元气复旧。
说明起则燥渴，脉证皆热，服清凉而病更甚，燥渴不止。 温中壮阳，服之竟不燥渴，且姜、附、桂、古月之性辛辣，其食 不知辣而知甜，可洞见脏捬之真寒，而姜、附、桂每味服去十余 斤，始知辛辣，然后病除药止。愈后十余年，竟无一疾发生，常 年健壮，可谓奇难之证矣。自古至今，真寒假热，真热假寒二 证，不知误死者凡几。余诊治二十余年，已遇此二证数十人，皆
奄奄一息，余定以真寒或真热，对证施方，皆能痊愈。特录真寒 假热、真热假寒二证各一，以便研究。
廉按：前医认为风热阴虚，必用辛凉滋润之剂，致使寒凝湿 聚，病自增重。方用附、桂、干姜以祛寒，苓、术、半夏以燥 湿，所以见效。然非确有胆识者，不敢用此重量。
太阴伤寒案（内科）
高玉麟（住黑龙江南门内）
病者杨子荣，年逾四十，黑龙江人，住省城。
病名太阴伤寒。
原因赴城外戚家助忙，事繁食少，中虚受寒。
证候脘腹大痛，吐水不止，四肢厥逆，舌苔边白，中
灰滑。
诊断脉左手弦大，右关弦迟，脉证合参，断为太阴伤寒。 《伤寒论》云:“太阴之为病，腹满而吐，食不下，自利益甚，时 腹自痛。”适合杨君之病状矣。
疗法用附子理中汤加味。以附、姜、桂、椒、吴萸温寒降 逆，人参、甘草补中益气，白术、云苓去湿燥土，庶冰熔土燠， 中宫自无疼痛之虞矣。
处方黑附块一两炒干姜六钱紫谣桂三钱炒川椒三钱 吴茱萸四钱吉林参三钱炙甘草五钱云茯苓六钱炒白术五 钱水煎服。
效果服药二剂，厥疾顿瘳。
廉按：寒伤太阴，必其人脾阳素弱，故邪即直入阴经。对证 处方，附子理中加味固属正治，妙在姜、桂、椒、萸善止寒吐冷 痛，故能二剤而收功。
太阴伤寒案（内科）
陈作仁（住南昌中大析四川会馆）
病者朱陈氏，年四十六岁，祖籍安歎，生长南昌省城。 病名太阴伤寒。
原因时当夏令，异常炎热，贪凉饮冷，感受阴寒。
证候上吐下泻，腹痛异常，面青唇白，四肢逆冷，舌苔
灰滑。
诊断六脉沉迟似伏，脉证合参，显系阴经伤寒。但怀孕六 月，得此阴寒危证，殊难措手。
疗法此证非大剂附子理中，不及挽救，稍事迟延，恐误大 事，岂能因六月之娠，而见危不救哉。兹特言明在先，急救其母 为首要。遂重用黑附片、高丽参以升阳复脉为君，焦白术补土为 臣，黑炮姜温中为佐，炙甘草和中为使，外加茯苓利水以分阴 阳，木香、白芍行气和血，以助药力。
处方黑附片四钱高丽参三钱焦白术三钱黑炮姜三钱 炙甘草钱半云茯苓四钱杭白芍五钱广木香八分
效果此方连进二剂，吐泻腹痛，均已轻减，脉象亦起，病 势幸有转机。原方将附片、炮姜均减半，加缩砂仁一钱，续进二 剂，各证就痊。
廉按：此诚孕妇之急症，非重刑理中，复有何药可以救急。 惟附子为堕胎百药冠，现今药肆所备，只有漂淡附片，其中有效 成分有名无实，不如易以吴茱萸，善能止吐除痛，且于肱前药忌 歌亦无切禁之条，较附子为稳健。
少阴伤寒案（内科）
王经邦（住天台柵门楼）
病者蒋尚宾妻，年六十二岁，住宁海东路蒋家。
病名少阴伤寒。
原因严冬之时，肾阳衰弱，不能御寒，致寒深入骨髄。 证候头痛腰疼，身发热，恶寒甚剧，虽厚衣重被，其寒不
减，舌苔黑润。
诊断六脉沉细而紧，此古人名肾伤寒。《伤寒论》所谓“热 在皮肤寒在骨髓”也。
疗法宜麻黄附子细辛汤，以温下散寒。
处方生麻黄一钱淡附片一钱北细辛七分 效果一剂汗出至足，诸证即愈。昔医圣仲景，作此方以治 “少阴病始得之，反发热脉沉者”。予屡治如前之脉证，非用此方 不能瘳，故赘述之。
廉按：少阴伤寒，始得病即林沉发热，略一蹉跎，势必至吐 利厥逆。故乘其外有发热，一用麻黄治其外，一用附子治其内， 然必佐细辛，从阴精中提出寒邪，使寒在骨髄者直从外解。有是 病竞用是药，非精研《伤寒论》者不办。
少阴伤寒案（内科）
曾月根（住五华用潭）
病者曾丽常，年三十四岁，兵营军需长，住广东五华文
兴薮。
病名少阴伤寒。
原因辛苦异常，日夜劳痒，一经感寒，邪传少阴，即从 火化。
证候一身手足壮热，不能语言，舌黑且燥。
诊断脉微细而数。论中微细为少阴病之提纲，数者热也。 凡操劳者病人少阴，从热化者多，从寒化者少，今一身手足壮 热，所谓火旺生风，风淫末疾也。少阴肾脉夹喉咙，萦于舌底， 其火一升，故舌强不能言。舌黑者，现出火极似水之色也。
疗法黄连阿胶汤主之。方用黄连、黄芩之大苦大寒以折 之，白芍之苦平以降之，又取鸡子黄定离中之气，阿胶填坎中之 精，俾气血有情之物交媾其水火，则壮热退而能言，热退而舌不 黑矣。
处方黄连四钱阿胶三钱黄芩一钱白芍二钱鸡子黄
二枚
上四味先煮三味去滓，内阿胶烊化尽，后内鸡子黄，温服。 效果初服二剂，病势渐平，再服一剂，诸症皆退。惟两脚 拘挛，后服白芍五钱、甘草三钱，二剂而瘥。以芍药、甘草含有 人参气味，血得补则筋有所养，筋舒则拘挛自除。
廉按：少阴伤寒有传经直中之分，皇中者多从水化，浅則麻 附细辛汤证，深则四逆汤证，传经者多从火化。今因津枯热炽， 舌黑燥而不得语，急急以黄连阿肢汤泻南补北，确是对证处方。 终用芍药、甘草苦甘化阴，养血舒筋，亦属长沙正法。
伤寒夹湿案（内科）
丁佑之（住南通东门）
病者方协恭，年五十三岁，皖人，住南通。 病名伤寒夹湿。
原因先伏湿邪，复伤于寒。
证候恶寒发热，遍身疼痛，腰肢不举，不能转动。
诊断脉象左浮右缓。浮乃伤寒之征，缓即堇湿之候，脉证 合参，此伤寒夹湿证也。
疗法治宜寒湿兼顾，寒阴互病，闭塞不宣，势将凝冱，非 辛温大剂不能胜任，拟麻黄汤加味。
处方陈麻黄五分川桂枝三钱光杏仁三钱宣木瓜二钱 薏苡仁三钱丝瓜络三钱福泽泻二钱生甘草五钱生姜二片
效果初服微效，再服大效，三脤痊愈。
廉按：伤寒夹湿一证，江浙两省为最繁，通用五苓散加先 防，为对证处方之常法。今用麻黄汤加味，辛散淡渗，方虽异而 法则同，妙在桂枝与木瓜，辛酸并用，善能舒筋止痛，三服癢 愈，信然。惟薏苡仁一味，尚宜重用。
伤寒夹痰案（内科）
张锡纯（住盐山西门内）
病者毛姓，年三十余，药肆经理，住盐山城东北张马村。 病名伤寒夹痰。
原因其人素有痰饮，曾患痰证甚剧，愚为治愈。隔数月又 得伤寒证，经他医治愈两次，皆因饮食过度反复，医者再投以药 不效，迎愚诊视。
证候卧床眩晕不起，头微觉疼，面有火色，而畏食凉物， 食梨一口，即觉凉甚，食石榴子一粒，心亦觉凉，视其舌苔淡而
润，不觉燥渴。
诊断脉洪长有力，右部尤甚，问其大便，数日未行，知其
阳明府热已实也。
疗法愚舍证从脉，欲投以大剂白虎汤。前医者在座，疑而 问曰：此证心中不渴不热，且舌苔白润，畏食寒凉，无实火可 知，以余视之，虽清解药亦不宜用，果何所据而用大剂白虎汤 乎？答曰：其脉洪长有力，原系阳明实热之确征，投以白虎汤， 洵为对症的方。其不觉渴与热，且舌苔淡白而润者，以其素有痰 饮，湿胜故也；其畏食寒凉者，因胃中痰饮与外感之热，互相胶 漆，致胃府转从其化，与凉为敌也。病者之父，素晓医理，遂笃 信愚言，促为疏方。
处方生石青细末四两知母一两清半夏甘草各三钱 粳米四钱
俾煎汤一大碗，分三次温饮下。此方加半夏于白虎汤中者，
因其素有痰饮也。
效果两日夜间，上方略有加减，共服药四大剂，计用生石 青斤许，霍然痊愈，愚亦旋里。隔两日仓猝复来迎愚，言病人陡 然反复，形状异常，有危在顷刻之虞。因思此症治愈甚的，何遽 如此反复。及至，见其痰涎壅盛，连连咳吐不竭，精神恍惚，言 语错乱，身体颤动，诊其脉象平和，微嫌胃气不甚杨舒。愚恍然 会悟，因谓其家人曰：前者两次因饮食过度而病复，今则又因戒 饮食过度而复也。其家人果谓有鉴前失，每日所与饮食甚少。愚 曰：此次勿须用药，饱食即可愈矣。时已届晚八点钟，至明饮食 三次，每次仍撙节与之，病若失。
廉按：此证初起，_用越婢加半夏汤，为对证处方之常法。今 侧重脉象，放胆重用膏、知，舍证从脉，别具卓识，非学验兼优 者不办。
伤寒夹阴案（内科）
燕庆祥（住永修官塘区）
病者姜孔进，年近四旬，住江西永修北乡官塘区。
病名伤寒夹阴。
原因其人冒寒邪微热未除，人房耗精，更使寒邪乘虚直人
前阴。
证候大寒不止，少腹极疼，腰痛而堕，睾丸缩小，冷汗遍
身，膝胫拘急。
诊断两手尺脉非常沉细，按至骨乃有一毛之延，惟寸关稍 和。以脉合证，此少阴伤寒兼夹阴也。《伤寒论浅注》云：奇经 冲任督三脉，皆行少腹之前，前阴受伤，故少腹痛，阴中拘挛， 热上冲胸，膝胫拘急。盖由伤寒微热未除，男女交媾，邪从前阴 而人也。是既感寒邪，又复耗精，宜其腰痛冷汗，阴茎拘急也。 固属危证，然求医尚早，脉未尽绝，犹可于危中而得生全之路。
疗法用黑附、黑姜为君，回阳益火以祛寒，用妇人裩裆烧 灰为臣，取其能引邪仍由原路而去，肉桂为佐，俾虚火仍归原 位，使以艾叶、甘草，引寒邪达外也。
处方黑附钱半黑姜一钱肉桂八分艾叶八分甘草六 分以妇人裩裆烧灰，共水煎服。
效果服一剂，阴茎头上微肿，病即减半。连服二剂，病痊 愈。后更用附桂地黄汤加败龟板，服四剂，月余复旧矣。
廉按：此证似阴阳易而实非，非女劳复而却是，今用四逆湯 合輥裆散加味，方较程钟龄用人参三白汤，马良伯用五苓散合嘏 鼠矢汤，尤为周到，所陈修园说发明病理，语亦精凿，真苦心 孤诣之佳案也。
夹阴伤寒案（内科）
韩梅村（住泰安乡满庄）
病者徐王氏，年四十，早寡，寄住泰安城里。
病名夹阴伤寒。
原因房劳后即食西瓜，又以马齿苋为饼，食毕又饮冷茶，
至十点即病。
证候初发腹微痛，后遂疼不可支。其男摩之摧之，行至广
肠，而痛益亟，且拒按。
诊断诊时已夜一点，病者若疯状，身体不顾，遍地乱滚。 见余至，以首叩地有声。执其手按脉，迟数无定，或三至一止， 或五至七八至一止，皆弦劲有力，遂断为实寒之证，非峻攻温下
不能急救。
疗法一说攻下，不惟病者投机，即其男亦首肯者再，曰： 非大黄二两不可。余曰：嘻，此等寒结，有复寒下之理乎。即热 下而病在广肠，轻则不及病，重用之，上中焦无病之处，其能堪 此乎。又诊其疼处，确在少腹之右端，状如西瓜之半，坚如石。 乃喻之曰：勿急，余即返，为治方药，保尔无险。
处方以巴豆霜二分麝香一分雄黄一钱五分广郁金二 钱共捣为泥，人蜂蜡钱许，化合为丸。外又以广蜡三钱许包其 外，取其不致骤化，及达病所，而猛药始发，庶专于病处有益。
效果囑分两次服之，每次如绿豆大者十五粒。病者求急 效，一次而尽三十粒，红糖姜水送下，连饮数次，鸡鸣时已下三 次如牛粪，而疼止，中气■虚。即以十全大补汤竣补之，三剂而 病遂失。
廉按：病因夹阴寒伤表，已为难治，寒伤里，更属难疗。今
初用峻攻，继用大补，非经验宏富，胆识兼全者不办。妙在用和 剂解毒雄黄丸加麝香，外用蜡，既能逐寒止痛，又不伤靑，直 达病所，急而不烈，攻不嫌峻，为善用猛药之良法，较千.金备急 丸尤巧，然亦险矣。此案足为房劳后，不忌生冷者当头棒喝■）
风寒夹痰饮案（内科）
袁桂生（住镇江京口）
病者季姓妇，年约三旬，住本镇。
病名风寒夹痰饮。
原因乙已二月，外感风寒，内蓄痰饮，抟结于中，不得下 降，致成斯疾。
证候咳喘，倚息不得卧，恶寒发热，头疼身痛，胸闷不
舒，心痛彻背。
诊断脉沉而滑，舌苔白腻。此风寒痰饮，内外抟结，肺气 不得下降而成肺胀也。
疗法用小青龙汤以驱风寒，合栝蒌蓮白汤以蠲痰饮。 处方麻黄四分桂枝四分淡干姜五分北细辛四分生 白芍钱半五味子五分甘草五分栝萎仁三钱（杵）干薤白 三钱（白酒洗捣）姜半夏三钱
次诊服后得汗，而寒热喘息俱平，惟身痈咳嗽未已。易方 以桂枝汤和营卫，加干姜、五味子各五分，细辛三分以治咳。 效果一剂效，二剂更瘥，因贫不复延诊，遂渐愈。
廉按：小青龙汤为治风寒外搏痰饮内动之主方，临证善为加 减，莫不随手而愈。况合栝篓、薤白辛滑涤疚，当然奏效更速。 接方桂枝汤加味，修园治身痛咳嗷。凡夹痰饮者，輒用五味、
姜、辛，推为神应之妙法。故仲景《伤寒论》、《金歷要略》两
书，不可不悉心研究也。
伤寒变痹案（内科）
曾月根（住五华周潭)
病者张幼文，年三十二岁，任县长，住广东五华城北 门外。
病名伤寒变痹。
原因贵胄之子，素因多湿，偶感风寒。
证候发热恶寒，一身手足尽痛，不能自转側。
诊断脉浮大而紧，风为阳邪，故脉浮大主病进，紧主寒 凝。脉证合参，风寒湿三气合而成痹。
疗法桂枝附子汤主之。方中桂、附辛热散寒，草、枣奠安 中土，生姜利诸气，宣通十二经络，使风寒湿着于肌表而作痛 者，一并廓清矣。
处方桂枝四钱附子钱半甘草二钱大枣六枚生姜
三钱
效果一日二服，三日举动如常。继服平调之剂痊愈。
廉按：伤寒变痹，必挟风湿。长沙《伤寒论》曰：“伤寒八 九曰，风湿相搏，身体疼煩，不能自转倒，不呕不渴，脉虚浮而 涩者，桂枝附子汤主之。”今有是证，則用是药，确得仲景之
心法。
伤寒兼伏热案（内科）
张锯纯（住盐山西门rt)
病者马朴臣，年过五旬，业商，住奉天大西边门内。
病名伤寒兼伏热。
原因家本小康，因买卖外国银币票，赔钱数万元，家计顿 窘，懊悔不已，致生内热。仲冬因受风，咳嗽声哑，有痰微喘， 小便不利，周身漫肿。愚用越婢加半夏汤，再加凉润利水之药而 愈。旬日之外，又重受外感。
证候表里大热，烦躁不安，脑中胀疼，大便间日一行，似 干燥，舌苔白厚，中心微黄。
诊断脉极洪实，左右皆然，此乃阳明府实之证。凡阳明府 实之脉，多偏见于右手，此脉左右皆洪实者，因其时常懊悔，心 肝积有内热也。其脑中胀疼者，因心与肝胆之热，挟阳明之热上 攻也。
疗法当用大剂寒润，微带表散，清其阳明胃府之热，兼以
清其心肝之热。
处方生石裔四两（不可锻，用锻则伤人）知母一两甘 草四钱粳米五钱青连翘三钱煎至米熟，取清汤三茶钟，分 三次温饮下，病愈后停服。
说明此方即白虎汤加连翘也。白虎汤为伤寒病阳明府热之 正药，加连翘者，取其色青人肝，气轻人心，又能引白虎之力达 于心肝以清热也。
效果一剂服完，其热稍退，翌日病复还原。连服五剂，生 石裔加至八两，病仍如故，大便亦不滑泻。至第六剂，生石裔仍 用八两，将汤药服后，又用生石裔细末二两，俾藤梨片嚼服之， 服至两半，其热全消，病遂愈。
廉按：和田东郭云：石膏非大刑則无效，故白虎汤、竹叶石 膏汤，其他石膏诸方，其量过于乎剂。世医不知此意，为小剂用 之，誓如一杯水救一车薪火，宜乎无效也。吾国善用石膏者，除
长沙汉方外，明有繆氏仲淳、清有頋氏松囷、余氏师愚、王氏孟
英，皆以善治溫热名。凡治阳明实热之证，无不重用石膏以奏 功。今用石青由四两加至八两，看似骇然，然连服五六荆，热仍 如故，大便亦不滑泻，迨外加石膏细末用梨片蘸服又至两半，热 始全消而病愈，可见石青为凉药中纯良之品，世之長石膏如虎 者，可以放胆而不必怀疑矣。
伤寒挟伏热案（内科）
黄仲权（住宿迁东门口）
病者刘氏妇，年三十岁，夫业机房，住本街。
病名伤寒挟伏热。
原因房后大意，衣被单薄，遂伤寒如冷痧，虽请数人针
之，皆未见效。
证候腹痛踡卧，畏寒战栗，干呕不止，无热不渴，面青唇
缩，手足厥冷过膝。
诊断脉息三至，按之无力而时止，遂断为房后伤寒，决非 急痧，切勿再针。
疗法随立回阳急救汤加减，初服慷吐无余，又加姜汁 冲服。
处方西党参三钱土炒白术三钱云茯苓三钱炙甘草一 钱法半夏三钱老广皮二钱淡干姜钱半五味子八分上肉 桂二钱熟附片钱半淡吴萸六分生姜汁二匙（分冲）
次诊服后腹痛虽止，而发热大作，脉息六至，口苦而渴， 热象全现。谓此非热药过剂，实因病者先蓄内热，尚未发作，今 寒从热化，脉数口渴，只得见症治症，转方用苦辛开透法。
淡枯芩二钱黑山栀三钱粉丹皮二钱天花粉二钱大连 翘三钱姜炒川连一钱牛蒡子钱半苏荷尖一钱
效果服后异常舒泰，依方加减，再二帖即收全功。
廉按：寒挟伏热，江來•两省为最多。此因房劳之后，三分外 感，七分内伤，不得不急进溫补，回阳固脱，迨阳回而伏热大 作，幸而转机敏捷，速为清透，再二剂即收全功，幸哉。否則皆 诋热药太过，貽人以口舌矣。
伤寒兼泻案（内科）
燕庆祥（住永修官蟾区）
病者帅安民，年近二十，江西星子县人。
病名伤寒兼泻。
原因感冒寒邪，发为伤寒，时当七月，前医妄认伤寒为伤 暑，误投以三物汤加黄连、石裔.大黄一剂，即大泄不止。
证候始焉四肢厥冷，腰疼少腹痛，继则连连大泄，遍身尽 冷，呼吸几似绝然。
诊断两手脉寸关全无，惟尺脉按至骨尚有一毛之延。据其 父母及妻所述从前之病情，与服凉药后之态度，以脉合参，盖少 阴伤寒也。《伤寒论》曰：少阴从水化而为寒。该医生反视为热 证，投以凉泻之品，是既寒又益其寒，犹人已落井而再投以石 也，反致遍身厥冷而大泻，脉几欲绝者，不亦宜乎。今幸尺脉未 绝，犹木之尚有本也，然亦危而险矣。
疗法茯苓、白术为君，补土制水以建中，黑附、黑姜为 臣，回阳益火以逐寒，芍药为佐，敛阳和营以止腹痛，吴茱萸为 使，以止下利。
处方黑附四钱黑姜一钱（因本系寒证，又腰凉药，恐辛 热之品太轻无济）茯苓钱半焦白术钱半白芍八分吴茱萸
一钱
效果前方煎脤一剂，人即苏而遍身俱热，脉亦稍见。又减 却姜、附一半再服。病愈后，服附桂地黄汤四剂，月余复原。
廉按：寒伤少阴，当以麻附细辛汤为正治，乃前医误认为伤 署，妄投凉泻，以致下利肢厥。方用真武汤加味以救药误，虽属 愜当，然焦白术尚嫌用量太轻，吴茱萸亦当易以灶心黄土，庶能 收补土制水之巨功。
寒痹案（内科）
杨华亭（住烟台老电报街靖安公司）
病者谢诚一，年三十八岁，山东福山县人，住狮子匡，经 商芝罘。
病名寒痹。
原因筋肉肥大，全身富脂肪，身重一百六十余磅，略为运 动则呼吸困难，商战过劳，少年房事过度，精神窘迫，谈话之间 即睡去。
证候于甲子年五月十三夜间，因热去衣，赤身乘凉于天井 内，瞬息睡去，少时被友唤醒。至第二日展起时，稍觉项强，第 三日项强之症见重，右臂微痛，至理发处，用按摩法，稍微见 轻。于十六日晨七时，突患右肩背及手臂尽痛，呻吟之声不绝， 痛汗如珠，右半身起卧不得自由。
诊断脉两手寸关浮而洪大，惟右则重按而滑，左则沉取而 涩，两尺微弦。脉证合参，此为寒痹。《灵枢•邪客》篇所谓 “脉大以涩者为痛痹”。《素问•痹论》“寒气胜者为痛痹”也。其 脉浮者属风，滑者属痰，洪大者属火，涩者属血瘀，外寒搏内 热，经络凝滞，以致肩背手部疼痛，惟痛有定处，不似历节之走 注流痛而肿，亦非半枯之无痛。因客邪由外人者，必人经络之
内，经络所藏者无非气血，气血若被外寒所激，则脑气筋被气血 所压，何处被压，必有疼痛之症。此人肥胖太甚，阳虚則不能外 固，忽被风寒乘虚而入。经云：“邪入于阴则痹”也。夫血既以 邪人而血痹于外，阳亦以血痹而闭于中，此仲师以针为治辨之先 着，而揭诸章之首，以示后世之人也。乃近世针灸失传，俱以用 药疗之，须知此病当疼苦万状之时，非药所能即止其疼苦，惟针 则能手到疼止也。
疗法针药并用，先用刺法，以止其疼，后服药以和之。剌 手太阳经曲垣穴针人五分，秉风穴针人五分，天宗穴针人五分， 臑俞穴针人八分，手太阴经尺泽穴针人三分（此穴速出针微血 出），手阳明经合谷穴针人三分，少时睡去。因用当归、川芎、 桃仁、红花为君，以和血中之凝滞，经云：治风先治血，血行风 自灭，用秦艽、羌活为臣，以去经络之风，用半夏、云苓为佐以 去痰，用制香附、地龙为使以通之。予临行云：此寒痹之症，非 一二次所能治愈，初用针可止二三少时之疼，二次能止五六少 时，至三四次，可望痊愈。下午一时召予治之，问其肩背之痛已 退，起卧自由，惟臂与手部，其疼如前。再剌手少阳经天并穴针 人五分，支沟穴针透间使穴阳池穴针人二分，中渚穴针人二分， 复又睡去。
第二日晨七时召予，问其蹯臂之疼退尽，惟五指痛而且胀。 即刺手阳明经阳谿穴针人二分，手少阳经中渚穴针入二分，液门 穴针人二分，大指少商穴、食指商阳穴、中指中冲穴、无名指关 冲穴、小指少冲穴各用细三棱针刺之微血出，将前方内加葱苡 仁、防己以利湿。
处方全当归四钱川芎一钱桃仁三钱半红花二钱左 秦艽二钱川羌活一钱半夏三钱云苓三钱香附三钱干地
龙一钱
第二日方内加薏苡仁六钱、汉防己二钱。
效果第三日，肩背手臂之疼痊愈。在家调养三日，仍回 芝罘。
廉按.•此乃治痹证之佳案也。
寒痹案（内科）
阳贯之（住成都打金街)
病者邓少仪妻，年三十六岁，住石马巷街。
病名寒傳。
原因初感寒湿，历治不愈而成痹。
证候肩臂腰腿周身皆痛，日重一日，已经两月。
诊断脉左浮紧，右潘滞。浮为风，紧为寒，濂为湿，明明 三气合而成痹，何前服三气对症之药皆不效，則仲景下瘀之法可 以类推，勋臣痹证有瘀之说于斯益信。少仪以病久人弱，难堪峻 剂为辞。乃为详辨其义，血替如水也，水经风寒而凝结成冰，此 时欲使冰之凝结者，复成为水之活泼，治风寒乎，治冰乎，知必 治冰而后可。故服表药，似对症而不及病所，徒虚其表，故不 应。接服养血滋阴药，固是妇科妙品，而血为阴凝，愈滋愈瘀， 故病加重。今以逐瘀为治，即治冰之意，幸勿囿于俗见以悔 将来。
疗法用王氏身痛逐瘀汤，嘱脤三剂。次日复诊，昨日之药 已服一剂，反心烦甚。此因血瘀既久，骤用通逐，以药不无攻抉 之势，故烦。若安然罔觉，是药不中病，接脤毋间可也。若疑中 病为犯逆，养痈成患，恐难措手于将来也。于是信心不疑，连脤 三帖，诸症悉退。
处方全当归三钱细生地三钱光桃仁四钱杜红花二钱
生枳壳二钱赤芍二钱川柴胡一钱生甘草一钱苦桔梗钱半 川芎钱半杜牛膝三钱（为引）
效果凡九日，诊三次，略为加减，服药皆应，诸证悉退，
行动如常。
廉按：寒则凝血，湿則滞血，血之脉络窒塞，乃成痛痹，病 势之常。王氏身痛逐瘀汤，确系经验之方，惟柴胡不如易桂枝， 辛甘发散以通经络，同牛膝尤有直达肩臂媵腿之长，则取效当更 速矣。
寒疟案（内科）
王经邦（住天台栅门楼）
病者奚小除，年二十岁，业商，住天台东乡灵溪庄。
病名寒拒。
原因秋间先便溏，后发寒热，前医误作实热，妄用五泻心 汤数剂，顿致邪闭不出。
证候目闭不语，状若尸厥，四肢发冷，约有四日。
诊断脉缓大，舌苔灰白。此内真寒而外假热，其先大便溏 泄者，内有寒也，继即往来寒热者，表未解也。
疗法非温中散寒不可，宜再造散减芍药。.
处方西党参一钱生黄芪一钱老川芎钱半北细辛七分 青防风钱半川羌活钱半嫩桂枝一钱淡附子二钱炮干姜三 钱炙甘草八分
效果先服炮姜三钱，头额微汗。次用前方一剂，服后三 时，大汗能言。再脤一剂，分出疟疾而愈。
廉按：疟因于风寒者多，初起无汗，当用发散，如羌、苏、 防、葛之类。若在深秋初冬，寒重无汗，口不渴，脉弦缓者，当
用桂麻各半汤。此案因寒凉误遇，顿变阴厥，故用陶氏再造散， 温中散寒，回阳醒厥，是为救误之重剂，非寒疾之正治法也。
寒疟发厥案（内科）
过允文（住宜兴徐舍）
病者路观澜君令嫒，年十八岁，住宜兴东庙巷。
病名寒疟发厥。
原因干犯大寒，伏藏厥少之经。
证候先寒后热，寒时气从少腹上攻则厥，面青肢冰，目上 挺约一时半，厥回而热，多吐稀涎，微汗乃退。
诊断脉搏细弦，不为指挠，苔白舌淡。此系厥少二经伏寒 窃发.病势方张，不可藐视。
疗法寒者热之，桂、附之属，逆者平之，赭、复之品，以 之为君，更佐姜、萸以祛陈寒，枳、朴以疏气机。
处方代赭石一两（生打）熟附片五分干姜五分肉桂 五分淡吴萸五分旋覆花三钱（包煎）川厚朴钱半枳实二 钱制半夏钱半
接方当归一钱炒白芍钱半北细辛五分鲜生姜一钱 桂枝一钱清炙草五分汉木通八分大红枣四枚
效果一剂病减，再剂厥止。继用当归四逆汤加减，疟除胃
动而痊。
廉按：凡疟发厥者，多由内伏寒饮，苏后多吐稀涎，其明证 也，此为高年所表忌。此案幸在青年，尚能镇逆溫化而痊。两方 皆有力量，非平时研究汉方素有心得者不办。
]
寒结腹痛证案（内科）
陈务斋（住梧州四方井街)
病者谢可廷，年二十余岁，广东顺德县人，住广西梧州 市，商业，体壮。
病名寒结腹痛证。
原因患疟疾愈后，气血衰弱，屡屡不能复元。诱因过食生 冷果实，停留不化，肠胃蓄湿，湿郁气滞，肝气抑遏。
证候四肢困倦，食量减少，腹中痞满，肠鸣疼痈，时痛时 止，咽干口渴。继则腹中绞痛，历月余之久，昼夜而痛不止，食 量全缺，口更燥渴，肌肉消瘦，腹中膨胀，气逆喘急，唇赤而 焦，舌干而涩，全体大热，大便燥结，旬日不行。
诊断诊左右六脉浮大而数，按则无力。验诊体温不足，听 诊呈低音，兼水泡音。以脉证合参，定为寒结腹痛之证也。此由 病后元气衰弱，过食生冷，停留肠胃，蓄湿积寒，土湿水寒，湿 气愈长，阳气愈衰，肾水凝寒，肝木抑郁，肺金干燥，大肠津竭 不行，浮火升提。前医用清热理气去湿之方，数十服则痛甚燥 甚。又一医谓表里俱实，用防风通圣散治之，仍痛仍燥，而体热 增加，大便更不行，至阴凝于内，阳越于外，成为危急，外象大 热，内实凝寒，幸脉尚未散乱，谅能救治。
疗法汤剂用附子理中汤加吴萸、木香、白芍、川椒。取 姜、附、吴萸、川椒温中达下为君，白术、甘草运脾和胃为臣， 白芍、木香理气平肝为佐，人参生津助气为使。一服后腹痛已 减，体热略退，燥渴亦减，诊脉略缓。又照方加半倍，连二服 后，大便泻下稀童之水，兼有粪粒，形同羊屎，腹满已消，痛渴 皆除，唇白舌白，诊脉沉迟。再将此方加三倍姜、附，数服则食 
进病除。
处方附子理中汤加减方
熟附子五钱贡白术五钱干姜四钱炙甘草二钱苏丽参 四钱广木香钱半吴茱萸二钱川椒钱半炒白芍三钱 煎服。
效果五日腹痛已除，胀痛亦消，燥渴已除。二十日食量已
进，元气亦复。
廉按：寒湿伤脾，肾阳将竭，用附子理中自是正法。
寒痢案（内科）
高钆云（住赣州生佛坛前）
病者邓文辉，年六十六岁，商界，江西。
病名寒痢。
原因年将古稀，每到夏秋，素嗜生冷瓜果，渐致阴寒凝血
而便赤痢。
证候下痢虽赤，而色反瘀晦稀淡，腹痛即坠，坠即欲便。 诊断左脉细涩，右缓而迟，舌淡红润，苔白薄。此由脾胃 虚寒，气虚不能摄血，血为寒凝，浸人大肠，故下赤痢，《内经》 所谓“肾脉小搏沉，为肠擗下血”是也。
疗法周慎斋先生曰：凡血色紫黯，当作冷痢治。今仿其 法，用附子理中汤为君，使脾阳健而能统血，则血痢自止，臣以 升麻、黄芪，升其阳以益气，俾其清气得升，则痛坠可除，佐以 木香、陈皮之辛香，调气散结，使以当归之辛甘，调血和营，遵 古人血脱益气、气为血帅之法。
处方附片一钱炮姜八分西党参一钱炒于术二钱陈 皮一钱木香一钱升麻三分生黄芪一钱酒炒当归钱半炙
黑甘草一钱
效果每日服一剂，三剂赤痢减少，六剂各症皆痊。
廉按：张路玉曰：“前哲论痢，并以白沫隶之虚寒，脓血隶 之溫热。河间、丹溪从而和之，后世咸以为痢皆属热，即东垣之 长于内伤脾胃者，亦认定脓血为热。岂知血色鲜紫浓厚者，信乎 属热，若瘀晦稀淡或为玛瑙色者，为阳虚不能制阴而下，非溫理 其气则血不清，理气如炉冶分金，最为捷法。凡遇瘀晦清血诸 痢，每用甘草、干姜专理牌胃，肉桂、茯苓专伐肾邪，效如桴 鼓。”周慎斋曰：“下痢血色如猪肝、如紫革、如苋菜汁者，非炮 姜不治。理中汤去参，加肉桂、木香、肉果、乌梅，其效最速” 云云。此案用附子理中汤加味，殆得周张二家之薪传欤。
伤寒夹痢案（内科）
程文松（住南京上新螺蛳桥大街）
病者魏光祖，年逾四十三，湖南木商，住二道桥。
病名伤寒夹痢。
原因内受湿热积滞，外感风寒而发。
证候恶寒发热，下痢腹痛。
诊断脉左右皆弦大，舌苔黄白相兼。夫弦则为风，大则病 进，脉证合参，此即俗称伤寒带痢疾也。由外来寒邪人于足太阳 膀胱，而传足少阳胆，引动胃肠湿热，由足太阴脾而伤足厥阴 肝，以致寒热之中，发生下痢腹痛。《内经》以痢属肝热，痛亦 主肝，是厥阴与太少二阳之邪合而为病。况贵体生长湖南湘楚之 间，其禀质非江苏吴地可比，医者未溯病家之禀质，地土有吴楚 之分，仍一味用叶天士轻清之法，不敢用柴胡，所以未能应 验也。
疗法仿张长沙达表和里之法。用柴胡、葛根、桂枝达表为 君，臣以黄芩、黄连、当归、白芍、川芎达里和营，佐以枳、桔 开肺，使以羌、独搜肝，乃喻嘉言逆流挽舟之法，合仲景葛根黄
芩黄连之意。
处方川柴胡一钱生白芍四钱羌活五分黄芩八分独 活五分生葛根一钱川芎八分枳壳一钱黄连四分茯苓钱 半川桂枝一钱油当归钱半桔梗八分甘草四分
效果两剂热退痢止，诸病如失。
廉按：痢疾见头痛怕冷，身热无汗者，均属有表，当从汗 解。如口舌不燥渴，胸腹不闷痛，舌或无苔，或淡白且清，宜活 人败毒散。每服五钱，日夜连进三五服，水煎热服取汗，汗透而 痢便减。若见燥渴，唇舌红赤，舌上黄燥或滑，面色腻滯，心 烦，小便热赤者，为湿溫署湿之邪，宜胃苓汤去桂，加香薷、薄 荷、连翘、滑石、淡豆豉、六神曲等。连进三五服，得汗透而痢 亦自止，此表分阴阳之两大法也。此而一谈，为呕为呃，不寐不 食，神昏耳聋而危矣。此案伤寒夹痢，方用活人敗毒散加减，合 仲景葛根芩连汤，仍不外喻氏仓廪汤之例，从逆流挽舟之法，足 见学有根柢，处方合度。
虚寒痢案（内科）
杨德馨（住黑龙江育和堂药号)
病者髙泰，年五十余岁，山东蓬莱县人。
病名虚寒痢。
原因先由寒郁食积化泻，继则由泻转痢，前医或用藿香正 气散加减，或用行气兼苦寒药，皆无效，而病势转剧。
证候胸满腹痛，饮食不欲咽，目虽赤，唇虽焦，而面色青
白，昼夜下痢四十余次，神识昏沉，默默不语，病延二十余天，
势已垂危。
诊断两寸关脉大而无力，两尺沉细。脉证合参，热在上， 寒在下，乃阴盛逼阳，阳不潜藏，真阳失守之危候，皆因屡投寒 凉散剂，过伤脾肾所致也。
疗法又可有四损不可正治之法，勉用白通汤加薤白，引火 归原为君，佐人尿、猪胆汁，清上焦之浮热，力图救济，以尽 人事。
处方干姜三钱黑附块二钱炙甘草一钱薤白二钱人 尿半茶钟猪胆汁两滴（同冲） 水煎凉服。
次诊一剂服后，一夜只泻五六次。仍照原方服一剂，一日 夜泻四五次。又服一剂而泻止，饮食能进，脉搏沉缓无力，是气 血兼虚之象也。与人参健脾汤加减，以双补之。
次方别直参三钱生于术三钱浙茯苓三钱陈皮二钱 车前三钱大熟地二钱莲肉三钱神曲三钱焦楂三钱甘草 一钱
效果服人参健脾汤八剂，调养半月而痊。
廉按：凡病皆有寒热虚实，首要辨明，随证治之，不独痢证 为然也。如痢属于气血两虚者，多起于胃脎运化不足，非起于肠 内聚积病毒者，宜乎虚冷者温化之，虚热者清润之，以调和胃肠 气液，为正当之治法。若仍执湿热积滞之例，妄谓不扫除跋内之 病毒则病根不尽，宜投荡涤药以摩清之，則其病益急，莫知所 止，每死于肉脱厥冷困惫■之下，此即由谋治致急证者也，此时之 急证，与虚证相一致。今覌此案，非明证之彰彰者乎。方用白通 加味，乃回阳固脱之法，龙、牡、石胳、禹粮等品亦可的加，人 参健脾，气血双补，善其后以调养而已。
虚寒久痢案（内科）
丁与人（住泰兴旧武营西）
病者傅和卿之子，年三龄，住泰兴南门外东城脚。
病名虚寒久痢。
原因骨小肉脆，多食则胀，生质不足为素因，内伤生冷食
滞为原因。
证候下痢红白，延二十余日，面色躭白，热郁腹胀，四肢 不温，大孔不合，痢下无度。
诊断査问经过情形，中医清热运化，既不得其窍要，元气 已受蹂躏，西医灌肠攻下，胃气又被戕贼。西法中药，咸以痢无 止法，目为成例，病状愈治愈重，中气日虚一日，是以脉沉微欲 绝，舌薄无华，乃脾肾大虚之候，深恐虚风一动，脱竭堪虞。
疗法勉用参附汤，甘温大补元气，力图挽救。
处方别直参二钱（先煎）炮附片钱半水一大碗，煎至 对折，分四服，日夜各二次。
次诊进参附汤，身热悉退，大孔亦合，痢下有节，阳气有 鼓舞之意，无如舌色边尖红燥，口渴思饮，饮水不多，非特阳气 被伤，阴分亦且受损，但补其阳，有孤阳独发之虑，拟以阴药 配之。
次方别直参钱半炮附片五分生白芍二钱水炙甘草八 分炒银花三钱乌梅肉一钱
三诊连进两剂，纳谷较多，痢下夹有薄粪，大肠得阳气以 通，胃阳赖阴气以守。第腹痛未除，肠鸣漉漉，窃思水本无声， 风荡则鸣，大肠为手阳明，胃为足阳明，均属中土，厥阴为风木 之脏，木干土气，肠胃水湿荡之有声，加以白珠青色，木贼显
然。拟以痛泻要方，扶土泻木，加鲜荷蒂以升清气，清升浊降， 此经旨之微妙也。
三方鹅颈天生术二钱炒白芍二钱防风一钱新会皮钱 半银花炭三钱鲜荷蒂两个（酒盅口大〉
效果连服二剂，诸病悉退，谷食又增，继以调养脾胃。数 剂后，喜跳动，精神比前尤足。
廉按：太阴主里，湿土用事，其脏性多阴少阳，过食生冷， 伤脾阳而不能消积，积而不化，此寒痢之所由起也。医者不辨其 致病之原因，而仍执清热攻荡之套方，再四投之，势必变症蜂 起。尝见屡服黄连，虚阳逼外，而反发虚热虚斑者；亦有虚寒内 扰，忽发除中，反蠊能食而即毙者；有频用大黄开肠洞泄，甚至 大孔如洞，或发呃吐垅者；亦有大黄丸呑下，反胀闭不通，阴气 上逆，而变中满臌胀水肿者；凡此之类，未遠枚举。此案病逾两 旬，手足不溫，大孔不合，下利无度，中气下陷，穷必及肾，势 所必然。挽救之法，参附固所正用，此时关闸尽开，赤石脂、禹 余粮亦可加入。次方增芍、甘、银、梅，作甲己化土，酸甘敛阴 之法，配合适度。妙在终用刘革窗法以收全功，随机应变，可谓 活泼泼地矣。
寒湿阴黄案（内科）
陈作仁（住南昌中大街四川会馆)
病者卢子敬，年四十八岁，湖北人，寓南昌城内。
病名寒湿阴黄。
原因时值暑热，喜饮冷水，又常于阴凉处当风而卧，以致 湿邪不得由汗而出，困于脾家，蓄蕴日久，致成斯疾。
证候面目遍体黯黄如嫩绿，小便清白，大便溏泻，不热不
渴，倦卧无神，常若离魂者。
诊断左右六脉沉迟而缓，来去无神。察其平素所好，参合 脉证，知系寒湿阴黄证也。
疗法治宜温通，议以茵陈蒿加附子干姜汤主之。仍以茵陈 蒿利湿为君，以附子、干姜回阳温中为臣，以薏苡仁扶土化湿为 佐，以云茯苓利水除邪为使。
处方茵陈蒿八钱黑附片三钱川干姜二钱炒薏苡仁四
钱云茯苓四钱
效果此方连进二剂，溏泻渐止，黄亦稍退，各证均有转 机。仍照原方加焦干术三钱，杭白芍二钱，广陈皮钱半，六一散 四钱包煎。又接进三剂，六日后各证痊愈。
廉按：阴黄以茵陈四逆为主方，今去甘苹而加芩、苡，亦独
具匠心。