第一卷风淫病案
冒风夹惊案（儿科）
周小农（住无鴒）
病者厚昆子，年四岁，忘其住址。
病名冒风夹惊。
原因素有暮汗，庚申二月十三日寐醒即起，出外冒风，陡
闻燦竹而惊。
证候一起即身热咳嗽，时发惊窜，咳痰不爽，状似欲痉而
不痉。
诊断指纹紫，脉搏数。此伏气在于肝胆，猝因风邪而起。 疗法以荷、蒡、蝉、豉、前、桔、象贝等疏风开痰为君， 桑、丹、藤、竹、栀、银等清泄肝胆以佐之。
处方苏薄荷五分炒牛蒡六分净蝉衣四分’淡香豉八分 前胡八分苦結梗四分象贝五分焦山栀八分冬桑叶一钱 粉丹皮八分双钩藤一钱银花八分鲜淡竹叶十片
复诊一剂即汗，身热虽减，痰嗽如前，急进三汁饮顺气 降痰。
次方生莱菔汁生、雅梨汁各两大瓢鲜薄荷汁四滴重 汤炖十余沸，温服。
三诊溏便五次，咳大减。转气逆，微呻多眠，喉有痰声， 口渴喜饮，此热壅肺也，仍进清肺降痰。
三方甜葶苈五分川、象贝各五分马兜铃八分银花八 分净蝉衣四分夸瓜子一钱 鲜茅根二钱鲜芦根三钱鲜
竹叶十片
另用西月石三厘制雄精一厘川贝母四厘生白矾二厘 研匀，药汤调下。
四诊服后吐痰三口，上午热减，下午热起，气逆殊甚，口 渴汗黏，指纹紫青，防有肺胀之险，急进加减苇茎汤消息之。
四方活水芦根一两冬瓜子一两鲜枇杷叶一两（去毛筋
净）
五诊上午喘减，咳加多汗，头额之热已轻，姑进辛凉宣
达、降胃清热法。
五方银花八分连翘一钱蝉衣五分前胡八分焦山栀 一钱枳实八分竹茹一钱竺黄八分知母一钱马兜铃七分 净楂肉一钱
先用鲜枇杷叶五钱鲜茅、芦根各五钱鲜竹叶三十片煎
汤代水。
六诊昨日下午热势未作，小溲淸者渐红，眠少，气逆大 平，夜间口渴不作，清晨热势更衰，惟咳仍多。
六方’前方去蝉衣、焦栀、知母，加光杏仁一钱、川贝
钱半。
七诊热又较盛，咳气微促，類赤、唇干、小溲红，仍仿前 法加减。
七方银花一钱连翘一钱蝉衣五分前胡八分栝蒌皮
一钱枳实八分淡竹茹一钱知母一钱马兜铃一钱焦山栀 一钱枯芩八分冬瓜子钱半象贝八分 先用鲜茅、芦根各五钱煎汤代水。
效果二十日服后，大便一次，乃七日前积矢也。再服二 煎，廿一晨吐痰甚多，其热全清而愈。
廉按：此即俗称急惊风之候。综观是证，明是蘊热挟痰凌肺 作胀，早用二方清润，反致邪不外达，叠次以清宣降贾涤痰而 应，可见小儿痰证之不易肃清也。惟其不易肃清，所以先后之间 不容欲速，欲速则不达，有如是者，可为病家欲求速效者炯鉴。
冒风夹食案（内科）
严绍岐（住绍兴昌安门外官塘桥)
病者沈小江，年十九岁，住昌安门外恂兴。
病名冒风夹食。
原因感冒外风，恣食油腻转重。
证候初起微觉头痛，鼻塞喷嚏，略有咳嗽。不忌油腻，遂
致咳痰不爽，胸闷气急。
诊断两寸滑搏，舌苔边白中黄，后根厚腻。脉证合参，此 食积阻滞于胃，风痰壅闭于肺也。
疗法当用荷、蒡、前、桔为君，疏其风以宣肺，杏仁、橘 红为臣，豁其痰以降气，佐莱菔子以消食，使春砂仁以和气也。
处方苏薄荷钱半炒牛蒡钱半前胡二钱桔梗一钱光 杏仁三钱广皮红一钱莱菔子三钱拌炒春砂仁六分
效果连服两剂，诸症轻减。惟咳嗽痰多、黄白相兼而且稠 黏，原方去薄荷、牛蒡，加栝萎仁四钱、马兜铃钱半、片黄芩一 钱，连进三剂。病人小心忌口，遂得痊瘥。
廉按：冒风即鼻伤风也，病人每视为微疾，多不服药、不避 风寒、不慎饮食，必至咳逆痰多，胸闷胃钝，或身发热，始就医 而进药，我见以数千计。此案方药，看似寻常，然服者多效。再 嘱其避风寒、戒酸冷，病可全瘳，否則每成肺病，慎旃慎旃。
伤风案（内科）
何拯华（住绍兴同善局）
病者张悦来，年廿四岁，业商；住张家葑。
病名伤风。
原因脱衣易服，骤感冷风。
证候头痛发热，汗出恶风，两手微冷，鼻鸣干呕。
诊断脉浮缓而弱，舌白滑。浮属阳，故阳浮者热自发。弱 属阴，故阴弱者汗自出。其鼻鸣干呕者，卫气不和，肺气因之不
宣也。
疗法先发其汗，病自愈。初用桂枝汤护营泄卫，加杏仁者 取其降气止呕也。继用肘后葱豉汤加蔻仁，通鼻窍以止其鸣，宣
肺气以平其呕。
处方川桂枝八分光杏仁三钱清炙甘草五分鲜生姜一 钱生白芍七分大红枣二枚服后呷热稀粥一杯。
接方鲜葱白二枚淡香豉二钱鲜生姜五分白蔻末四分
(冲）
效果进第一方后，周身絷絷微汗，诸证悉除，惟鼻鸣干呕 如前。接服第二方，鼻气通而不鸣，干呕亦止。嘱其不必再服他 药，但忌腥发油腻等食物自愈。
廉按：同一伤风，有风伤卫者，有风伤肺者，伤卫较伤肺为 轻，故但用调和营卫之桂枝汤，专驵卫分之冷风以疏解之。然惟 
风寒伤卫，脉浮缓、舌白滑者，始为愜合。若误用于风溫袭卫， 轻则鼻衄，重則咳血失音，好用汉方者注意之。
伤风兼恶阻案（妇科〉
陈艮山（江西全省医学会)
病者吴尧耕之女，年十九岁，住省城。
病名伤风兼恶阻。
原因体弱多痰，腊月行经。后感冒风寒，咳嗽发热，因食 贝母蒸梨，以致寒痰凝结胸中。延医调治，投以滋阴降痰之品。 复患呕吐，饮食下咽，顷刻倾出。更换多方，暂止复吐。病者辗 转床褥，已越三月，骨瘦皮黄，奄奄一息。友人萧孟伯力荐余
治，吴君乃延余往。
证候呕吐不止，饮食罕进，咳痰稀白，大便干燥。
诊断细按脉象，滑数有力，两尺不断，此孕脉也。何以有 此久病？盖因受孕不知，旋因伤风咳嗽，以为贝母蒸梨可以治 咳，不知适以凝痰。而医者不察脉情，泛用治痰通用之轻剂以治 之，痰不下而气反上逆，遂成呕吐。所幸腹中有孕，虽呕吐数 月，尚无大碍，否则殆矣。
疗法用大半夏汤，先治其标以止呕，盖非半夏不能降胃气 之逆，非人参不能补中气之虚，非白蜜不能润大肠之燥。开方 后，吴曰：孕有征乎？余曰：安得无征！征之于脉，脉象显然； 征之于病，若非有孕，君见有呕吐数月少纳饮食而不毙者乎？吴 固知医，见余执方不疑，欣然曰：君可谓得此中三昧，余亦爱岐 黄，略识一二，囊亦曾拟用半夏汤，群医非之而止。乃急以药 进，至夜呕止酣睡。次早吴见余曰：非君独见，吾女几殆。乃立 保胎和气之方，以善其后。
处方仙半夏三两白蜜三两人参两半河水扬二百四十 遍煎服。
又方安胎。
净归身三钱抚川芎八分高丽参三钱漂于术二钱酒条 芩钱半真阿胶三钱大熟地二钱法半夏钱半蜜甘草钱半
墨鱼一两（熬水，去鱼）为引，水煎服。
效果初方服一剂，呕吐即止，便亦略润，并无痰嗽，乃服 次方四剂而胎安。囑用饮食调养，而体健生子。
廉按：风寒咳嗽，必先辛散轻开、宣肺豁痰，使病从表入者 仍从表出，则肺气自复清肃之常而咳嗷自痊。乃病家误服贝母蒸 梨，医又不究病源，误用滋阴清补，酿成实证似虚。幸而病人中 气尚实，故大便干燥，阴精未损，故受孕恶阻，犹可用大半夏汤 救误，一击而中，应手奏功。惟用量究嫌太重，尚可酌减。安胎 一方，系遵丹溪方加减，引用墨鱼，額觉新奇。
中风案（内科）
张锡纯（住盐山西门内时寓天津)
病者谢君，年六十四岁，建筑工头，住沧州。
病名中风。
原因包修房屋失利，心中懊侬非常。旬日前即觉头疼，不 以为意。一日晨起之工所，忽仆于地，状若昏厥。移时复苏，其 左手足遂不能动，且觉头疼甚剧。医者投以清火通络之剂，兼法 王勋臣补阳还五汤之意，加生黄芪数钱，服后更甚。
证候脑中疼如刀剌，须臾难忍，心中甚热。
诊断脉左部弦长，右洪长，皆重按有力。询其家人，谓其 素性嗜酒，近因心中懊侬，益以酒浇愁，饥时恒以烧酒当饭。愚
曰：此证乃脑充血之剧者。其左脉之弦长，懊侬所生之热也，右 脉之洪长，积酒所生之热也，二热相并，挟脏腑气血上冲脑部。 脑中之血管若因其冲激过甚而破裂，其人即昏厥不复苏醒。今幸 昏厥片时而苏醒，其血管当不至破裂，或其管中之血隔血管渗 出，或其血管少有罅隙、出血少许而复自止，其所出之血著⑴于 司知觉神经则神昏，著于司运动神经则痿废。此症左身偏枯，当 系脑中血管所出之血伤其司左边运动之神经也。医者不知致病之 由，竟投以治气虚偏枯之药，而此证此脉，岂能受黄芪之升补 乎，所以服药后而头疼加剧也。
疗法降血平脑。以牛膝善引上部之血下行，为治脑充血证 无上之妙品，屡经实验，故以为君，佐以龙、牡、二石、楝、 芍、玄参、胆草、炙甘、铁锈水等潜镇清熄。
处方怀牛膝一两生龙骨六钱（打）生牡蛎六钱（打〉 川楝子四钱生杭芍六钱生石裔一两（研细）代赭石六钱 (生打）乌玄参四钱龙胆草三钱生甘草二钱
效果服两剂，头疼痊愈，脉亦和平，左手足已能自动。遂 改用全当归、生杭芍、玄参、天冬各五钱，生黄芪、乳香、没药 各三钱.红花一钱。连服数剂，即扶杖能行走矣。方中用红花 者，欲以化脑中之瘀血也。为此时脉已平和，头已不疼，可受黄 芪之温补，故方中少用三钱，以补助其正气，即借以助归、芍、 乳、没以流通血脉，更可调玄参、天冬之寒凉也。
廉按：吾国所谓中风者，即西医所谓脑猝中也。中风之为 病，古医向分中经、中络、中腑、中脏四端。西医谓此由血冲脑 经之病，分脑充血、脑积血、脑出血、脑筋麻#，亦有四端。据 其剖验所见，凡以是病死者，其脑中必有死血及积水，是血冲入 脑，信而有征。頋血行于脉络之中，何故而上冲伤脑，竞致血管 破裂，西医亦未明言其原理。近世鲁人张伯龙氏，据《素问》调
经论“血之与气，并走于上，則为大厥，嚴則暴死，气复反則 生，不反则死”一节，参用血冲脑经之说，谓脑有神经分布全 体，以主宰一身之知觉运动，凡猝倒昏瞀、痰气上i之中风，皆 由肝火上亢，化风煽动，激其气血，并走于上，直冲犯脑，震扰 神经而为昏不识人、嗝斜倾跌、肢体不遂、言语不清诸症，皆脑 神经失其功用之病。苟能于乍病之时，急用潜阳镇逆之剂，抑降 其气火之上浮，使气血不并走于上，则脑不受其激动，而神经之 功用可复。其言如此，則既申明《素问》气血并走于上之真义， 复能阐发血冲脑经之原因，則新发明之学理，仍与吾邦旧说隐隐 合符，此即是案挥发中风即脑充血之原理也。所用方法亦属潜镇 泄降，与张伯龙潜阳镇逆大致相同，惟重用牛膝至一两之多，則 为实验之独见耳。
中风闭证案（内科）
陈作仁（住南昌中大街四川会馆）
病者廖大新，年五十二岁，九江人，居乡。
病名中风闭证。
原因其人火体身壮，春感外风，引动内风，风火相煽而
发病。
证候初起头痛身热，自汗恶风；继即猝然昏倒，口眼喁 斜，痰涌气粗，人事不知。
诊断左关脉浮弦数，右沉弦数，重按来去有力。显系风火 相煽，挟痰涎上壅淸窍，陡变昏厥闭证。此即《内经》所谓“血 之与气，并走于上，則为大厥”也。其气复返则生，不返则内闭 而外脱矣。
疗法先以熄风开痰，通其窍闭为首要。急用羚角、钩藤以
熄风，至宝丹合厥证返魂丹以通窍，竹沥、姜汁以开痰。俟神苏 后，仿缪仲淳法，再进桑叶、菊花、蒺藜、花粉清热定风为君， 石决明、蛤壳、栝蒌、川贝降气豁痰为臣，佐竹沥以通络除痰， 鲜石菖蒲汁以通气清窍。必须风静痰除，仿许学士珍珠母丸法， 以珠母、龙齿潜阳镇肝为君，枣、柏、茯神清养摄纳为臣，佐以 西参、地、芍，为滋养阴虚者设法，使以石斛、鸡金，为增液健 胃以善后。
处方羚角片钱半（先煎）双钩藤六钱淡竹沥两大瓢 生姜汁四小匙（和匀同冲）
至宝丹一颗厥证返魂丹二颗，研细，药汤调下 次方冬桑叶二钱滁菊花二钱白蒺藜钱半天花粉三钱 石决明一两海蛤壳四钱（同打）栝蒌仁四钱（杵）川贝母 三钱（去心）淡竹沥两大瓢鲜石菖蒲汁一小匙（和勻同冲） 三方珍珠母一两青龙齿三钱（同打）炒枣仁钱半柏 子仁三钱辰茯神三钱西洋参钱半细生地三钱生白芍三钱 鲜石斛三钱生鸡金二钱（打）
效果初方连进三剂头煎，大吐痰涎，神识清醒。续进次方 三剂，已无痰热上涌，口眼喁斜亦除。连进三方四剂，胃动纳 食，人能行动而痊矣。
廉按：中风之为病，有触外风引动内风者，亦有不挟外风而 内风自动者。此案虽由邪风外袭，而实則阴虚火亢。内风易动， 故一触即发，亦当从内风主治，急熄风宣窍、顺气开痰为第一要 法。所列三方，虚实兼到，层次井然，凌躐急功者，可取法焉。
中风闭证案（内科）
高扎云（住赣州生佛坛前)
病者潘世杰，年四十九岁，商界，山东人。
病名中风闭证。
原因元气素弱，久患痰火郁积，适中外风，引动内风而
猝发。
证候猝然昏倒，舌强不言，喉中痰塞，噫噫有声，四肢微
瘛，不省人事。
诊断脉浮滑数，右寸尤甚，舌苔黄滑，此《内经》所谓风 癔也。由内风挟痰，闭塞清窍，故猝倒。足太阳脉贯舌本、散舌 下，足少阴脉循喉咙、挟舌本，风邪猝中，而其脉不至舌本，故 舌强不言。幸身软不直，尚可救疗。
疗法先用周少川牛黄清心丸，以二参竹沥汤送下，使淸窍 开而神气自爽，客邪去而脉自至舌本，口自能言。继用外台竹沥 饮，搜剔络痰，以清熄内风。
处方苏扎参二钱西洋参钱半生姜汁四滴清童便一杯 淡竹沥一两（和匀同冲）调下牛黄清心丸两顆。
接方淡竹沥两大瓢甜水梨汁两大瓢生葛汁一瓢生姜 汁四滴和匀，重汤炖，温服。
效果一剂，神识醒。去牛黄丸，再服二剂，各症减。三 剂，语言清亮。终用竹沥饮，善其后而愈。
廉按：此治虚火冲逆、热疚橐塞、猝致昏仆之方法。故同一 昏聩颠仆，而病因不同，則用药当然各异也。《资生经》云，凡 中风由心腹中多大热而作，所谓捽中外风者，特其激动内风之引
线耳〃前哲繆仲淳、頋松园、叶香岩、王孟英辈，多用熄风清
热、顺风开痰而效者，良有以焉。
中风闭证案（内科）
高扎云（住赣州生佛坛前)
病者严文元，年五十岁，商界，住南京。
病名中风闭证。
原因素因气虚多痰，适感冷风而猝发。
证候卒然痰涎壅塞，牙关紧闭，两手握固、屈而不伸，四
肢厥冷。
诊断六脉沉弦而紧，舌苔滑白淡黑。脉证合参，确为中风 挟寒，寒痰壅塞气机之闭症。
疗法先用冰片、麝香开窍宣气，皂角、附片温通开痰，以 四味研末吹鼻，先通其闭。继宗薛氏用三生饮加参汁通阳益气， 再人戈制半夏以驱痰涎。
处方吹药麝香五厘皂角四分冰片七分附片五分研 末吹鼻。
汤方生南星一钱生川乌一钱苏扎参五钱（煎汁冲服） 生附片一钱鲜生姜三钱广木香五分戈制半夏五分
效果吹药一次即嚏，四肢随温，牙关得松。旋进汤药，一 剂知，五剂已。后以广东参茸卫生丸调补而痊。
廉按：薛院判人参三生饮，施于中风挟寒、寒疾壅闭之危 证，确系急救良法，若误用于积热酿痰、肝风冲逆，以致瘦塞气 道者，則反速其毙。故医者不必拘于西北多真中、东南多类中， 及真中属实、类中属虚等说，以横于胸中，总须随证辨其虚实， 析其寒热，而施治法也。
中风脱证案（内科）
梁右斋（住玉山湖塘沿）
病者姚家瑞妻徐氏，住驵门前。
病名中风脱证。
原因产后血虚，误于前医不问病之虚实，遽以产后普通方 芎归汤加疏风发散药治而剧。
证候产经十句钟，孩提包衣方全下，恶露过于常胎，头晕 呕吐，憎寒壮热，舌苔粗腻，面色秽垢，头不能举，汗出不止。 医投以芎归汤加发散一剂，未完，汗出如雨，大气欲脱，神识
时愦。
诊断六脉浮大鼓指，重按空而无力。确系阴血骤虚，内风 暗动，孤阳上越之危候。
疗法遵仲景桂枝加龙骨牡蛎汤增损。
处方川桂枝一钱杭白芍五钱炙甘草钱半左牡蛎五钱 (生打）龙骨三钱（生打）西潞党钱半黑附片六分明天 麻钱半红枣肉六枚生姜二片
二剂，汗收热除。第三天买药，遇其同姓药店官，谓其生产 未过三天，这医生方内都不用当归、川芎以去瘀血，诚属怪医。 如果纯粹服此补涩药，恐怕将来汝妻要被这药补到瘀血，就要肚 胀而死。遂于方内加当归、川芎各钱半。煎服一头煎，霎时间前 证完全复作。夜半又来特招，询问始知其故，噫，医药岂可儿 戏乎。
二方前方加酸枣仁三钱，日进两剂。
效果半月后诸证悉除，进以血属补品廿天，躯干精神始
完满。
廉按：中风脱证，十中难疾一二，；兄在产后，尤为迫不及 救。乃用仲景桂枝加龙牡增损，调营和卫，回阳固脱，投之辄 应，尚属侥幸成功，不得谓此方板可救中风脱证也。惟药肆中 人，但知普通常法，不知特别变法，遽尔背加药品，此种恶风， 医药界省开公会，共同取缔，以免貽误病家。
中风偏枯案（内科）
高扎云（住赣州生佛坛前)
病者唐罗氏，年四十五岁，住安庆。
病名中风偏枯。
原因体质素弱，虚风时动，适劳倦受风而发。
证候猝然昏聩，醒后左半身不遂，皮肤不仁，筋骨痠痈。
诊断脉搏虚弱，左部尤甚。正如经云，虚邪客于身半。皆 由气血偏虚，真气去，邪气独留，著于所虚之半边，阻隔脉道， 以致偏枯不仁。
疗法用八珍汤扶助气血，加虎骨、竹沥、钩藤、姜汁、天 麻、桑寄生镇其虚风、消其络痰。
处方西潞党二钱漂于术钱半云茯苓三钱炙甘草一钱 当归二钱酒白芍三钱直熟地四钱川芎一钱淡竹沥两瓢 (冲）钩藤钱半生姜汁四滴（冲）明天麻二钱喿寄生三 钱炙虎骨钱半
效果每日服一剂，至四十余剂，病始告痊。
廉按：《内经》谓虚邪之风，与其身形两虚相得，乃客其形， 是确指虚人而后中于虚风也，然犹系因虚受风。故经又有真气 去、邪气独留、发为偏枯之说。偏枯难疗，二语尽之。此案既属 偏枯，八珍汤加味，确系对证之良方，四十余刑而疾■，洵不
诞也。
中风偏枯案（内科）
曾月根（住五华周潭)
病者缪吉菴，年七十七岁，堪舆，住广东五华周潭。
病名中风偏枯。
原因素有哮喘，又兼老迈，元气亏损，风邪直中血脉。
证候半身不遂，右手足不能举动，麻木不仁，略吐痰涎。
诊断六脉俱缓，左关尤甚。缓非和缓，乃是怠缓，左关属 肝，肝藏血，肝血少，脉无所养而缓。
疗法当用木瓜、萆麻除湿痹，天麻、防风驱风邪，僵蚕因 风而僵反能治风，续断能续而又能补，五灵脂逐风湿之疼，威灵 仙行络中之气，虎骨去胫骨之风，乌药疏逆上之气，又恐风邪凝 着难散，故用黄芪、当归、白芍之补而有力者以行之，血行风自 灭也，松节、牛膝领诸药上出下行，俾其左宜左有，各不相悖， 大意以去风湿之实而补正气之虚也。
处方宣木瓜五两川萆麻一两白僵蚕一两松节一两 黄芪一两炒白芍一两全当归一两威灵仙一两虎胫骨一两 乌药一两淮牛膝一两防风一两天麻一两续断一两五灵 脂一两
上十五味，用老酒浸一宿，取起蒸熟，晒干研末。仍用前浸 之酒，调服五钱，渐加至一两。
效果连服一旬，手足已见微效，二旬手能举动，三旬足能 步履，终用归芍六君子丸，气血双补兼去宿痰而复元。
廉按：活络驱风，益气化湿，参以壮筋健骨，立方虚实兼 到，配合颇费心机。虽然，神经之功用已失，肢体之偏废已成， 
痼疾难瘳，调复岂易，此等方法，亦有效有不效也。
中风半身不遂案（内科）
熊鼎成（住清江樟树镇洋湖圩)
病者杨生厚，年六十七岁，商人，住清江。
病名中风半身不遂。
原因素性嗜酒，晚年血气衰弱，猝感外邪而发。
证候未病前二日，肝火已动，夜间神烦少寐。病发之日， 午膳甫完，忽觉身体不支，猝然倒地，扶至床榻，左半身手足俱 觉不仁，口眼歪斜，肢节三日不能移动，动则痛楚不堪，每日仅 食粥一杯，不饿亦不便。
诊断脉浮数而濡，左手微弦。脉证合参，病因嗜酒生湿， 湿生热，热生风，风自内动，一触即发。今半身虽不仁，而神识 清爽，外无寒热，先天素强，疗治尚早，加意调理，可望复原， 久则血脉偏枯为难治。
疗法外以繕鱼血涂口眼歪斜处，牵之使正。内服汤剂，以 熄风逐湿活络清肝为主，手足活动后，改汤为裔，调理自痊。
处方羚羊角一钱（另煎，贫寒无力者不用亦可）滁菊花 二钱明天麻二钱双钩藤四钱杜苍术钱半川黄柏三钱五 加皮四钱当归尾二钱川牛膝三钱石南藤二钱白颈蚯蚓二 钱炙甘草一钱嫩喿枝五钱为引。如便秘者，酌加大黄、蕲 蛇、蚯蚓研末，淡酒冲脤一钱，更妙。
效果服药二剂，口眼歪斜处即正。四五剂后，手足渐能活 动。半月后以原方十剂，熬成药裔，加黑驴皮胶、龟胶各二两， 每日开水冲服五六钱，月余调理而安。药青内酌加冰糖则易服。
廉按：东南中风之病，此因最多，丹溪所言，正是阅历之
谈，此案断语，援引惬合，方亦切中病情。
风温案（内科）
张锡纯（住盐山西门内）
病者赵印龙，年近三旬，业农，住盐山城北许孝子庄。
病名风温。
原因孟秋下旬，农成忙甚，因劳力出汗甚多，复在树阴乘 凉过度，遂得风温病。
证候胃热气逆，服药多呕吐。因此屡次延医，服药旬余无 效。及愚诊视，见其周身壮热，心中亦甚觉热，舌苔黄厚，五六 日间饮食分毫不进，大便数日未行。问何不少进饮食？自言有时 亦思饮食，然一切食物闻之，皆臭恶异常，强食之即呕吐，所以 不能食也。
诊断其脉弦长有力，右部微有洪象，知其阳明府热已实， 又挟冲气上冲，所以不能进食，服药亦多呕吐也。
疗法欲治此症，当以清胃之药为主，而以降冲之药辅之， 则冲气不上冲，胃气亦必随之下降而呕吐能止，即可以受药进 食矣。
处方生石裔三两（细末）代赭石一两（细末）知母八 钱潞党参四钱粳米三钱甘草二钱煎汤一大碗，分三次温 服下。此方乃白虎加人参汤，又加赭石也。为其胃腑热实，故用 白虎汤，为其呕吐已久，故加人参，为其冲胃上逆，故又加 赭石。
效果服药尽一剂，呕吐即止。次日减去赭石，又服一剂， 大便通下，热退强半。至第三日减去石裔一两，加玄参六钱，服
一剂，脉静身凉，而仍分毫不能饮食，憎其臭味如前。愚晓其家
人曰：此病已愈，无须用药，所以仍不饮食者，其胃气不开也。 夫开胃之物莫如莱菔，可用鲜莱菔切丝，香油炒半熟，加以葸酱 煮汤勿过熟，少调以绿豆粉俾服之。至作熟时，病人仍不肯服， 迫令尝少许，始知香美，须臾服尽两碗，从此饮食复常。
廉按：热盛冲逆，用白虎汤加赭石清热镇冲，方极穗健。惟 潞党参宜易西洋参。孟英谓西参与古时人参味苦微寒者相同，故 案中人参白虎汤每用洋参，良有以也。
风温案（内科）
过允文（住宜兴徐舍）
病者朱熙臣令郎，年十五岁，住宜兴竹巷。
病名风温。
原因感受温风，首先犯肺，早服滋养，邪热留恋。
证候咽喉肿痛发热，咳嗽音哑不扬，痰黏胸痞。
诊断脉右浮数，舌边尖红，苔白薄滑，证属风热伤肺。治 宜辛平宣透，而乃误投滋腻，致邪胶固，久延恐成肺痨。
疗法达邪宣肺，清肃气机，故以牛蒡、蒌皮为君，佐以沙 参、杷叶、杏、桔等品，以冀热退咳爽。
处方牛蒡子二钱苦桔梗一钱栝蒌皮三钱北沙参三钱 光杏仁三钱冬桑叶钱半鲜竹茹三钱枇杷叶五片（去毛）
先用生萝卜四两、鲜青果两枚煎汤代水。跟三剂，热虽退， 咳不止。
又方京川贝三钱款冬花钱半浙茯苓三钱前胡二钱 冬瓜子三钱栝蒌皮二钱光杏仁三钱枇杷叶三片（去毛） 北沙参二钱
效果五剂咳止而痊。
廉按：药用轻清，方效叶案，此风溫轻证之治法。
风温暴泄案（内科）
钱苏斋（住苏州谢街前)
病者华镜文室，年三十岁，住苏城皮市街。
病名风温暴泄。
原因产后弥月，新感风温，发热咳嗽。第三日经邻医徐 某，投桂枝汤，乃作暴泄，证势大剧。
证候泄泻一昼夜十余次，津涸神昏，气促痰鸣，舌苔焦黄 干燥，齿板面黝，目闭多眵，身灼热，渴饮无度。
诊断脉弦而駚，证本风温犯肺，不与清解，反投辛温，肺 热下移于大肠，乃作暴泄，《内经》所谓暴注下迫、皆属于热也。 况产后营液先伤，利多又足亡阴，当此一身津液倾泻无余，非甘 寒急救其津液，不足以挽兹危局，若误认为脾病，与以温燥升补 之药，必阴下竭而阳上厥矣。
疗法欲存阴必先止下利，欲止泻必先清肺热。因以白虎汤 为君、专救肺热，佐以甘凉诸品以救津液，不得谓泄泻之症，忌
进寒凉也。
处方鲜霍斛二两鲜沙参三钱川贝母三钱生甘草一钱 生石裔二两鲜生地二两鲜竹叶三钱鲜芦根二两肥知母三 钱麦冬肉三钱竺黄片三钱
又方塘西青皮甘蔗榨清汁一大碗，频频服之。
效果用大剂甘寒，脤竟日，而泻止津回，热解身凉，竟以 大愈。后加西洋参、扁豆衣等，两日即痊。
廉按：风溫误投桂枝汤，在上者轻則失音、重則咳血，在下 者轻则泄泻、重则痉厥，此由鞠通之作俑也，为其所欺以误人 
者，数见不鲜。今用大剂甘寒以救误，竞得大愈，全在医者之处 方对证、用量适当耳，然而幸矣。
风温火逆案（内科）
荣锡九（住永川五间铺太平砦)
病者荣锡九，年四十八岁，时住川东永邑五间铺观音桥。
病名风温火逆。
原因是年三月，春行夏令，温度太高，继以因公赴县，往 来受热，故致此病。
证候四月一日回家，沉睡昏迷、不省人事。延族兄诊视, 以锡九素病吐血，身体极弱，误认为阴寒，进以补中汤，身灼如 火。是由火逆，病势一变，幸次日发衄，衄后稍苏。
诊断自诊脉浮数擘指。浮为风，数为热，身灼热焦痛干 燥，此风温证也。
疗法拟用银翘散加减，风温身灼，焦燥如火熏，非汗不 解，焦燥阴伤，汗之反逆，只得养阴，听其自解。
处方蜜银花三钱青连翘三钱大力子三钱苦桔梗二钱 薄荷三钱淡竹叶三钱生白芍三钱生甘草八分
效果此方稳服一星期，胸腋头面，稍得汗解，得汗处肌肉 便活，以外焦灼如前，将前方去大力，加真川柴胡三钱以为输 转。又一星期，腰以上得汗，以下无汗。再一星期，汗至足胫， 两足无汗、焦痛不敢履地。直服到四星期，全身皆得汗解，安好 无恙矣。此症原误服补中汤，故缠绵不愈有如此久，然犹幸衄后 人苏颇能自主，不然病久不解，未有不东扯西挪寒热杂投者，其 为病不知胡底矣。
廉按：病本热厥，妄投补中，岂作中热气脱治耶？不然，何
所见而率用提补耶！幸而鼻组人苏，经治而愈，然亦险而幸矣。
风温喘促案（儿科）
张锡纯（住盐山西门内时寓天津）
病者郝姓幼子，年五岁，住天津小南关柴市旁。
病名风温喘促。
原因季春下旬，感冒风温，医治失宜，七八日间，喘逆
大作。
证候面红身热，喘息极促，痰声漉漉，目似不瞬，危至
极点。
诊断脉象浮滑，重按有力，启口视其舌苔，色白而润，问 其二便，言大便两日未行，小便微黄，然甚通利，且视其身体胖 壮，阴分犹足，知犹可治。
疗法欲治此证，当用《伤寒论》小青龙汤，然须重加凉药 以辅之。
处方麻黄一钱桂枝尖一钱五味子一钱清半夏二钱 川贝母二钱（去心）光杏仁二钱生白芍三钱干姜六分细 辛六分生石裔一两（研细）煎汤一大茶钟，分两次温服下。
说明此方即小青龙汤加贝母、生石裔。《金匮》治肺胀作 喘，原有小青龙加石裔汤，然所加石裔之分童甚少。今所以重用 生石青至一两者，为其面红身热，脉象有力，若不重用石膏，则 麻桂姜辛之热，即不能用矣。又《伤寒论》小青龙汤加减之例， 喘者去麻黄加杏仁，今加杏仁而不去麻黄者，因重用生石資、麻 黄即可不去也。
效果将药服尽一剂，喘愈强半，痰犹壅盛，肌肤犹灼热， 大便犹未通下，遂用生石裔、萎仁各二两，代赭石一两，煎汤两
茶钟，徐徐温服之，痰少便通而愈。
廉按：风溫犯肺，肺胀喘促，小儿尤多，病最危险，儿科专 家往往称马脾成者此也。此案断定为外寒束内热，仿《金》小 青龙加石膏汤，再加川贝开豁清泄，接方用大剂二石萎仁等清镇 滑降而痊。先开后降，步驟井然。惟五岁小儿，能受如此重量， 可见北方风气刚强，体质茁实，不比南人之体貭柔弱也。正惟能 受重剂，故能奏速功。
风温时毒案（内科）
过允文（住宜兴徐舍）
病者周恒和妇，年五十二岁，住徐舍市。
病名风温时毒。
原因吸受风温，误服辛热。
证候头面赤肿，壮热便闭，浐语昏狂，口大渴，舌鲜红,
溲赤而短。
诊断两脉洪数有力，已成阳明热盛之候。
疗法先用釜底抽薪法，后用清凉品以消热毒。
处方生川军五钱元明粉三钱生甘草一钱济银花五钱 小枳实三钱天花粉五钱青连魈三钱元参五钱
次诊服一剂，下大便二次，色黑而坚，后少溏薄，尚有 昏俨。
次方生川军一钱白池菊二钱大青叶三钱济银花五钱 冬桑叶二钱天花粉五钱生粉草一钱活水芦根一两生绿豆 一两（煎汤代水）羌活八分紫雪丹五分（开水先下〉
三诊服一剂热减，再剂肿全消。惟津亏热不退，不能眠，
甘寒复苦寒法。
三方天麦冬各三钱鲜生地五钱小川连五分鲜石斛三 钱济银花五钱鲜竹叶三十片大玄参三钱汉木通八分生 绿豆一两丝瓜络三钱辰砂染灯心三十支 效果一剂热清得眠，三剂痊愈。
廉按：识既老当，方亦清健，是得力于河间一派者。
风温发痉案（儿科）
陈作仁（住南昌中大街四川会馆）
病者刘小孩，年甫二岁，南昌人，住城内。
病名风温发痉。
原因时值春令阳升，适被温风袭肺。外风引动内风，遂发
痉而状如惊痫。
证候初起热咳微喘，涕泪交流，显系风疹现象。前医妄投 辛温风药，以致风助火势，陡变哭无涕泪，皮里隐隐见点，手足 抽搐，目睛直视，角弓反张。
诊断面赤兼青，指纹沉紫。此由疹毒内郁，热盛生风，仲 景所谓状如惊痫、时时瘛瘀是也。故世俗通称急惊，其实似惊而 非真惊耳，然亦险矣。
疗法急急救济，议以重剂清解法，重用银花、连翘以清热 解毒为君，以芥穗、薄荷、浮萍、桔梗透疹宣表为臣，佐以喿、 菊、钩藤熄风镇痉，贝母、竹黄利窍豁痰，使以甘草，和诸药解 疹毒也。
处方净银花三钱青连翘二钱苦桔梗七分川贝母一钱 荆芥穗一钱紫背浮萍钱半苏薄荷七分冬桑叶一钱双钩藤 钱半滁菊花钱半天竹黄半钱生甘草五分
次诊前方连进二剂，痉瘛已平，遍身已现红点。险象既
除，谅无意外之虡。前方减去芥穂、钩藤，加杭白芍钱半、广陈 皮八分，接进二剂。外用西河柳芽、鲜芫荽共煎水，洗前后手心
足心，日洗二次。
三诊遍体疹点满布，烧热渐退。惟咳嗽口干，大便未通， 此系热邪伤阴所致。再当养阴清肺，以为善后调理。
三方元参心二钱杭麦冬二钱（去心）鲜石斛二钱川 贝母钱半白芍钱半广陈皮五分北沙参二钱生甘草三分 效果连进三剂，各证痊愈。
廉按：风溫发痉，多由于外风引动内风，风动发痉，状如惊 痫，病势之常也。奈专科一见此症，每称急惊，辄用挑法，因此 偾事者，目见甚多。此案认为疹毒内郁，热盛生风，诊断颇有见 地，用药层次井然，后学深可为法。
风温伏邪案（内科）
许翔霄（住无锡浒泗桥）
病者徐锡甫，年甫弱冠，纱厂机工，住锡城。
病名风温伏邪。
原因冬稍受寒，伏而不发，至春感风，触动伏气而发病。 证候身热懊侬，咳嗽咽痛，微寒便泄，鼻衄耳聋，吐痰
黄稠。
诊断脉形数大，重按带弦，舌红苔黄，断为肺胃痰热。盖 气热则痰为火灼，色变黄稠，气燥则清窍不利，两耳失聪。咽通 于胃，喉通于肺，今肺胃为风热渊薮，自然咽喉作痛。大肠与胃 相连续，与肺相表里，热盛则下移于肠而便泄。兼症虽繁，仍不 越乎风温之本因。
疗法清痰热以保肺，存津液以养胃。
处方泡射干六分苦桔梗一钱淡片芩钱半黑山栀三钱 前胡一钱青连翘三钱细木通五分六一散三钱（包煎）鲜 石斛五钱竹叶三十五片白茅根一两（去心）此三味煎汤 代水。
效果服二剂后，咳爽痰活，热减泄止，后以清肺汤收功。 廉按：风溫之为病，其因有二：一为新感，一为伏气。此证 属太阴伏热感风而发，故用肃肺养胃以奏效，继用清肺汤以收 功，尚属伏气风温之轻证治法。
风温兼伏气化热案（内科）
张锡纯（住盐山西门内时寓天津）
病者陈百生将军，年四十六岁，寓天津广东路.
病名风温兼伏气化热。
原因因有事乘京奉车北上，时当仲夏，归途受风，致成温
热病。
证候其得病之翌日，即延为诊视。起居如常，惟觉咽喉之 间有热上冲，咳嗽吐痰，音微哑，周身似拘束痠软。
诊断脉象浮而微滑，右关重按甚实，舌苔白色。知此证虽 感风成温，而其热气之上冲咽喉，实有伏气化热内动也。
疗法病在初起，热虽不剧，而伏气之发动，必继有大热在 后。宜少用表药解肌，重用凉药清里，石裔在所必需也。然裔粱 之人其身体倍自郑重，当此病之初起而遽投以石脅重剂，彼将疑 而不肯服矣，斯不得不先为开清解之剂也。
处方薄荷叶三钱连翘三钱蝉退二钱知母六钱玄参 六钱天花粉六钱生甘草二钱煎汤脤。
效果翌日复诊，言服药后，周身得微汗，而表里反大热，
咳嗽音哑益甚。言之似甚恐惧。诊其脉洪大而实，左右皆然。愚 曰：君欲速愈乎？能听我用药，甚非难事，但重用生石裔四两， 加粳米三钱，煎汤四茶钟，分四次徐徐温饮下，尽剂必愈，此事 我能保险也。陈君闻之，欣然听从。遂命人向药房购整块生石裔 (药房预轧细者恐溷有锻石裔）一斤，自轧细，秤准四两，加粳 米三钱，煮至米熟，取清汤四钟，先温服一钟，后两点钟服一 次，果尽剂而愈。
廉按：溫风为新感，叶天士所谓“溫邪上受，首先犯肺”是 也。伏气化热为伏热，张路玉所谓“凡病伤寒而成溫，发于夏至 以后者为热病，’是也。方用表里双解。周身得微汗，而诸症反益 甚者，胃家燥热上蒸故也。故用重量生石膏清燥解热。妙在将石 膏同粳米煎汤乘热饮之，俾石膏寒凉之性，随热汤发散之力，化 为汗液，尽达于外，所以人欲发汗者，饮热茶不如饮热稀粥也。 然必尽一斤而始愈，可见石膏为凉药中极纯良之品矣。
风温夹食案（内科）
钱苏斋（住苏州谢街前）
病者吴吉人，年四十九岁，住苏城赛儿巷。
病名风温夹食。
原因素体瘦弱，食积易停，温邪由口鼻吸人肺胃，与痰滞
胶结而发。
证候初起表热，一日即解，能食不大便，痰嗽气逆。病届 五日，曾陡作胀闷、喘急欲绝，旋即平复。迄十一日晨，始行大 便一次，登厕方毕，腹中痔痛不止，冷汗如雨，气促脉微，昏俨 痰嘶，面色晦黯，呼号欲绝。自晨迄晚，连易五医，俱言不治， 或仅书生脉散方以固其正。余审其龈腭间有糜腐，与之语神识尚
清，中气未夺，按其腹并不拒，但言绕脐剧痛，矢气臭秽而极 多，量其热度，止九十八度。
诊断脉甚细弱，而舌苔焦黄垢腻厚浊。此温邪与痰滞交 结，阻塞肠胃间欲下而不得下，故有此剧烈之腹痛也。冷汗频 流，此痛汗非脱汗也。脉虽微细，身虽无热，其人阳气素弱，邪 亦不甚，但积滞太多，非一下所能愈者。兹当舍脉从证，先与急 下之剂，不可误认为正虚欲脱之证，致犯实实之戒，反致不 救也。
疗法下法宜用汤，汤之言荡也。惟痰热宿滞，皆胶黏之 物，淤积既久而又多，非一下即能荡涤无余者。观其满口糜腐、 矢气叠转，胃将败而生机未绝。攻下之中又宜相度缓急，分数次
以行之。
处方礞石滚痰丸七钱，包煎焦六曲三钱莱菔子三钱 广橘红一钱海蛤粉四钱陈胆星一钱制半夏三钱炒枳壳一 钱瓜蒌实六钱光杏仁三钱山楂炭三钱芒硝一钱（冲）
又方川连七分楂炭三钱枳实钱半制半夏三钱白杏 仁三钱乌药钱半苏梗钱半六曲三钱槟榔钱半全瓜蒌七 钱川郁金钱半大腹绒钱半
三方枳实导滞丸七钱（包煎）广檐红一钱制半夏三钱 莱菔子三钱白杏仁三钱苏子三钱瓜蒌实五钱
效果服第一方，下宿垢甚多，腹痛缓，自觉未畅，矢气尚 多。与第二方，又解一次，痛止痰平，但自言腹中宿垢尚多。再 服第三方，又畅下宿垢甚多，糜腐去而舌苔脱去大半，下露淡红 新肉。乃用石斛等养胃法，调理旬余而痊。
廉按：风溫夫食，食积化火酿痰，数见不鲜。此案诊断既 明，方亦稳健可法。
风温夹食案（内科）
胡剑华（住景德镇毕家同）
病者汪瑞庭，年三十八岁，米厂机师，住景德镇。
病名风温夹食。
原因夏历八月，酷热异常，初受风热而不觉。于八月十七 日傍晚赴筵，嗜酒狂饮，多食油腻，夜深回家，觉渴甚，食生莱 菔一枚。迨东方将白之时，自觉右胁疼痛，发热恶风矣。
证候头痛身热，自汗恶风，怕寒胁痛，先在右胁，继移左 胁，背亦隐痛，渴嗜冷饮，咳剧心烦，痰浓而黏。
诊断脉数而尺肤热，舌中间靠右边一条黄腻而润。合参脉 证，断为太阴风温而兼食滞。此《内经》刺热篇所云：“肺热病 者，先淅然厥起毫毛，恶风寒，舌上黄，身热，热争则喘咳，痛 走胸膺背，不得太息，头痛不堪，汗出恶寒”也。
疗法凡太阴风温，先宜轻宣清解，故用连翘、片芩、蝉 蜕、豆豉为君；因其肺有热痰，复投栀子、牛蒡、杏仁淸肺行痰 为臣；兼有积滞，故用蔻仁、厚朴、陈皮、莱菔子宽中行滞为 佐；又有胁痛彻背，故以芍、甘、延胡和血止痛为使。
处方净连翘钱半淡豆豉二钱牛蒡子二钱（炒）莱菔 子八分（炒）甘草三分淡黄芩钱半焦栀子一钱苦杏仁二 钱川厚朴八分陈皮一钱延胡索二线净蝉蜕一钱白兼仁 六分（冲）生白芍四钱
复方净连翘钱半苦桔梗一钱焦栀子一钱淡黄芩钱半 川贝二钱苦杏仁三钱白茅根五钱生甘草三分牛蒡子二钱 (炒）银花二钱栝蒌仁四钱（杵）蝉蜕壳七分淡竹沥两 瓢（冲）
效果服初诊方四剂后，诸症皆减。惟咳痰甚难，非三四声 不能咳出，其痰甚浓，色白带黄，每逢咳时，牵动左胁作痛，接 复诊方三剂痊愈。
廉按：清解消导，自是正治，方亦从叶法脱化，诊断引经证 医，足见学有根柢。
风温挟湿案（内科）
郑沛江（住湖州潘公桥）
病者徐寡妇，年二十余岁，业农，住南通通兴镇西。
病名风温挟湿。
原因夫病瘵死，抑郁为怀，是其夙因。冬伤于寒，是其伏 因。辛勤田野，加冒风雨，新感风湿，是其诱因。
证候初起体热，咳嗽胸闷，身痛头疼，便泻口渴，不甚引 饮。早经前医历投凉解疏化等剂.阑黄安仁先生介绍予诊，病已 月余，神倦瞀瘛，口燥咽干，大便不行，溲赤而涩，月汛二期不 至，奄奄待毙。
诊断脉微欲绝，舌绛苔少。予断为真阴已亏，故脉微神 倦。肝脉上巅，肝热，故头疼不减。舌绛者胃明将亡也，苔少者 胃气犹存也，咽干口燥者伏寒化火、阴虚火旺也。眼目昏花、暗 中见鬼谓之瞀，肝筋被灼、筋不得伸谓之瘛，火炽于上则瞀（目 乃火之户），风淫于筋则瘛（肝主筋）。经云：诸热瞀瘛，皆属于 火。又曰：诸风掉眩，皆属于肝。详审病机，其为水亏木旺也无 疑。至于大便不行、天癸逾期，又是血虚液涸之症，小溲赤涩乃 肝旺而失疏泄之职，幸而胃动知饥，客邪已去十分之八九，此则 尚有生机也。
疗法治以大队浓浊之阿胶、龟胶、鳖甲、生地填阴补隙壮
水制火为君，臣以平肝之白芍、牡蛎，佐以杏仁、麻仁通幽泄 火，五味敛阴，使以甘草调养胃阴，犹恐不足，令药前吞生鸡卵
一枚。
处方生白芍三钱陈阿胶钱半（烊冲）龟胶钱半（烊 冲）大生地三钱炒麻仁三钱五味子一钱生牡蛎三钱粉 甘草二钱连心麦冬三钱炙鳖甲四钱甜杏仁三钱(去皮，杵） 效果两剂而脉起，瘛止神清，苔生，便溺畅利，饮食稍 进。惟四肢无力，不能起床，渐次调补，逾两月而汛至，体健 而愈。
廉按：辨证详明，处方精切，从吴氏三甲复脉汤加减，潜镇 摄纳，为治内虚暗风之正法，是得力于《温病条辨》者。
风热案（内科）
梁右斋（住玉山湖塘沿）
病者刘源生之母陈氏，年五十一岁，住阳门前。
病名风热。
原因风热客于会厌，咽痛音哑。医以养阴清肺，咽痛愈而 胸闭，畏寒而恶食。易医以温表主之，遂变发热肢痛。又易医以 桂麻姜辛投之，又变淋漓气馁头晕。医又谓病变冬温，投以达原 饮，遂变气促郑声（喊叫乱言为谵语，声细语重为郑声），耳鸣 舌燥，诸医束手，告以不治。
证候汗流如雨，面若涂朱，举动气促，神昏耳鸣，交睫郑
声，舌燥无津。
诊断脉微而数，按之有神，根气尚在。犹可挽回于末路。 疗法清淡平补，以生津养神为主。
处方西洋参八分辰茯神三钱夜交藤三钱鲜石斛四钱
白芍三钱柏子仁二钱女贞子钱半生甘草八分乌芝麻五钱 (炒）服五剂。
复诊汗收气平，神宁卧静，面红退，舌津生。以前方加鳖 甲、龟板各四钱，野台参五分，熟地四钱，服三十余剂。 效果调养月余，身体方能复原。
廉按：杂药乱投，病随药变，幸其人根气尚堅，犹可挽回于 末路，然亦侥幸之至矣。故病家择医，不可不慎之于始也。
三阳风热证案（内科)
陈务斋（住梧州四方井街)
病者吴兴，年三十岁左右，广西藤县。体壮。
病名三阳风热证。
原因劳心太甚，昼夜不能安眠，心神焦躁，火热渐升。诱 因出巡，适值天气乍寒乍热，感受风邪。素因性直而刚，过于疲 劳，往往肝气郁怒，久郁而火暴发。
证候起则头目疼痛，肢体困倦，肢表麻木挛急，骨节疼 痛，寒热往来，目赤唇焦，渴饮呕逆，呻吟不息。继则全体大 热，昼夜不休，彝干口燥，气逆喘急，口苦耳聋，形容僬黑，谵 语昏狂，危殆异常。
诊断左则浮洪弦数，右则浮滑数，六脉有力而实。脉证合 参，风热证也。奈阅前医之方，以温散治风之药，愈服则风愈 生、火愈盛，而病岂不危乎。今所幸者，脉尚未脱，谅能救治。
疗法汤剂用疏风羚犀钩藤汤。取莲心、玉竹、羚羊、磨犀 清心肝郁热柔润熄风为君，钩藤、柴胡、蝉退、木瓜解表和里舒 筋活络为臣，石裔、知母、胆草、粉葛平阳明胃热润燥生津为
佐，木通、皂角利水化痰通关开窍为使。二服则燥热已减，谵语
已除，人事醒而不昏，肢表不挛。惟头部仍痛，体中发热，诊脉 浮洪已除，只见弦数。又用平阳退热汤，取其清心肝而平君相， 疏表和里，清热解肌，生津平胃。连数服，热退体和，头痛已 除，渴饮亦止。惟腹满大便燥结十日不行，诊脉数而有力。又用 大承气汤，推荡大肠去郁热。连三服，得下十余次，腹中不满， 略能进食。惟四肢重倦无力，步履困难。又用荣筋逐湿汤，取其 活血荣筋，宣通筋络，清热去湿。连数服，则肢不倦。惟元气太 弱，语言艰涩，诊脉已弱无力。又用参芪宁神汤，取其补气生 津，清心宁神，运脾健胃，滋阴去湿。
处方疏风羚犀钩藤汤方
羚羊角钱半磨犀尖二钱钩藤勾五钱生石青五钱莲子 心五钱川柴胡一钱明玉竹三钱生葛根一钱川木瓜三钱 蝉退钱半肥知母四钱牙皂角一钱龙胆草二钱汉木通钱半 煎服。
次方平阳退热汤方
生石裔五钱钗石斛三钱知母四钱胆草二钱川萆蘚三 钱羚羊角一钱莲子心四钱丝瓜络三钱木通钱半青蒿三 钱煎服。
三方大承气汤方
川厚朴三钱川枳实四钱生大黄四钱元明粉三钱 煎服。
四方荣筋逐湿汤方
川木瓜三钱桑寄生五钱威灵仙二钱川黄柏三钱生土 薏六钱归身钱半云茯苓三钱丝瓜络三钱生牛膝三钱防 己二钱嫩喿枝六钱煎服。
五方参芪宁神汤方
花旗参三钱生白芍三钱破麦冬四钱淮山药三钱开莲
米四钱薏苡五钱酸枣仁二钱云茯神四钱川杜仲二钱正 龟胶一钱炙黄芪二钱煎服。
效果十日燥平渴止，谵语已除，人事已醒，热退体和。二 十日食量大进，三十日元气已复，精神壮健。
廉按：此肝络伏热，因感外风，从阳明而外溃，故一发即热 盛风动，病势剧烈，非犀羚白虎汤加减不足以杀其势，大承气汤 不足以芟其根，善后二方，亦有力量，故能效如桴鼓。惟方中柴 葛，劫肝阴而伤胃汁，究宜慎用。
风热咳血案（内科）
韩緒臣（住镇江薛家巷)
病者李镜湖，年三十六岁，学界，扬州人。
病名风热咳血。
原因初因感风，舍肺咳嗽，自以为操劳过度，妄食滋补, 风从热化，肺络乃伤。
证候咳声不扬，颧红气促，右胁隐痛，痰中夹血。
诊断脉浮而芤，左胜于右。盖肺居高部，乃一身行气之司 令脏也，处气交之中，最有直接关系，六淫之侵，易于感触，故 伤于风者，上先受之。风舍肺腧则咳，若能节饮食、慎起居，风 散则咳自已。妄食滋补，助痰遏风，风居肺络，久而酿热，气道 为痰所壅，则咳声不扬，风热因郁难伸，则痰中夹血，气壮之 人，肺痈因此，气虚之辈，肺痿由来，右胁隐痛者，乃气痹不宣 也。所服之方，罔不从虚论治，徒然塞气生痰，吾所不取也。
疗法轻清透达，理气活痰，君以旋覆、杷叶、喿菊淸肺络 以开肺痹，佐以橘皮络、川贝、郁金、莱菔子开其痰结，丝瓜
络、金橘皮、新绛之属，清营理郁，兼能化瘀。
处方旋覆花一钱（布包）枇杷叶三钱（去毛）冬桑叶 三钱杭菊花钱半橘皮、络各一钱半川贝母三钱广郁金钱 半莱菔子钱半丝瓜络三钱金橘皮一钱新绛屑一钱
效果日服一剂，别无加减，约半月，咳畅痰豁，血止气舒 而愈。
廉按：清肺通络，顺气豁痰，不专止血而血自止，为治咳血
之巧法，学者宜注意之。
风热夹痰案（内科）
梁右斋（住玉山湖壙沿）
病者朱永兴之幼子，二岁，住社稷坛。
病名风热夹痰。
原因客腊发现痰病，三月有余。前医屡以搜风化痰，燥热 温中，愈服愈重，奄奄一息。
证候满面青筋扛起，遍身瘦如鸡骨，喉间痰声漉濂，气喘 汗出，十指黑筋扛起，时有寒热口渴，大便泄青色水粪，溺涩赤
短，惟瞳神灵活。
诊断纹紫脉数，青筋扛起，大便泻青，此厥阴经风热 为病。
疗法以辛凉清风，润燥豁痰。
处方冬桑叶八分双钩藤钱半丝瓜络钱半栝萎仁钱半 嫩桑枝一钱白池菊一钱淡竹茹钱半川贝母八分枇杷露、 旋覆露合成一两，分冲
效果一剂知，二剂痰热均减，至四剂病若失。
廉按：风热夹痰，最易激动肝风，上冲神经，陡变状如惊 痫。似此辛凉熄风，清润涤瘦，处方轻灵可喜，方中如再加羚
角，尤为着力
风热夹积案（儿科）
梁右斋（住玉山湖#沿）
病者李仔之子，半岁，住小西门内陈氏祠堂。
病名风热夹积。
原因七月初旬，患积热泻数次，粪如泡成蛋花。医治以藿 香、苍术、桔梗、葛根等药，泻未止而增口渴。易医又以川朴、 法半夏等温燥药治，至十四夜，脑陷肢冷而转重。
证候面青白，目上窜，口渴，舌苔微黄，神迷倦卧，气逆 肢厥，溲长频频。
诊断气逆口渴溲长，肺有热也，面青肢厥，肝经风热甚炽 也。幸指纹未射甲，虽危尚可挽救。
疗法顺气清肺，涤热平肝为主。
处方北沙参二钱原麦冬一钱海蛤粉一钱片芩一钱 知母钱半杭白芍钱半生甘草六分石决明三钱全栝蒌一钱 (杵）
外针少商穴三呼。
复诊据述夜半十句钟，手足温而神苏。惟气促便溏，形瘦 神弱。急以提补平剂消息之。
复方东洋参六分炒麦冬五分生玉竹八分抱木茯神一 钱杭白芍八分（炒）炒扁豆八分炒糯米一撮服五剂。
效果经两星期调补而痊。
按：凡春末及夏秋之间，小儿患烧热泄泻，粪如泡成蛋花， 或如菜绿色，泄出直射甚远，粪门揪红，指纹细淡红沉滞，腹痛 呕哕，四肢逆冷，甚至目窜倦卧，气逆痰壅，均属太阴阳明，燥
病居多，或兼署风。初起治法，宜清凉兼微辛微苦之药。若热稍 减，而舌苔淡薄，速宜清淡滋养之品，调补肺脾津液。若舌黄腻 燥黑，急宜调胃承气汤下之以救津液为要。穆十数年来，试验准 确，毫无疑义，兹录初起及善后大法于下，就有道而正之。
廉按：婴儿风热夹积，患者最多，病亦善变，全在医者随机 策应，对证发药，未可以一定之成法执而不化也。此案方法及案 后按语，特其临症一得之见识耳。
风湿案（内科)
何拯华（绍兴同善局）
病者余瑞林，年三十七岁，业商，住绍兴城之咸欢河沿。 病名风湿。
原因素体阳虚，肥胖多湿。春夏之交，淫雨缠绵，适感冷
风而发病。
证候头痛恶风，寒热身重，肌肉烦疼，肢冷溺涩。 诊断脉弦而迟，舌苔白腻兼黑。此风湿相搏之候，其湿胜 于风者，盖阳虚则湿胜矣。
疗法汗利兼行以和解之。用桂枝附子汤辛甘发散为君，五 苓散辛淡渗泄为佐，仿仲景徐徐微汗例，以徐则风湿俱去，骤则
风去湿不去耳。
处方川桂枝一钱云茯苓六钱洒安苍术一钱清炙甘草 四分淡附片八分福泽泻钱半酒炒秦艽钱半鲜生姜一钱
红枣二枚
效果一剂微微汗出而痛除，再剂肢温不恶风，寒热亦住。 继用平胃散加木香、砂仁，温调中气而痊。
廉按：春夏之交淫雨缠绵，病如伤寒者多风湿症。临症时当
别其风胜湿胜，辨其阴虚阳虚，庶免颟顸误人之弊。病既阳虚湿 胜，仲景徐徐微汗，真治风溪之金针，此案殆得长沙之薪传欤。
风湿案（内科）
严绍岐（住绍兴昌安官塘桥）
病者施小毛，年二十余岁，业商，住绍兴昌安门外側
水牌。
病名风湿。
原因素体阴虚多火，先冒春雨，继感温风而发病。
证候初起寒热头疼，关节串痛。继即遍身微肿，渴不引 饮，便溏如酱，溺短赤热。
诊断脉右弦缓，左关尺微数，舌苔虽黄，黄而带腻。证虽 风湿两感，而湿已从热化也。
疗法先用七味葱白汤，辛淡法以通络祛风，使风湿从微汗 而解；次用木防己汤加减，辛凉淡法以利湿泄热，使已从热化之 湿从小便排泄；三用五叶茅根汤，清芬甘凉，醒胃生津，以清 余热。  _
处方青防风一钱苏叶嫩枝钱半生姜皮一钱淡香豉三 钱左秦艽钱半络石藤三钱鲜葱白四枚鳅喿枝一两
次方木防己钱半丝通草钱半生苡仁四钱青松针三钱 桂枝木七分拌飞滑石三钱（包煎）丝瓜络三钱嫩桑枝一两 三方冬桑叶二钱淡竹叶二钱炒黄鲜枇杷叶五钱（去毛 抽筋）建兰叶三钱生側柏叶二钱去皮鲜茅根一两
效果服一方两剂，微微汗出而恶寒除，头疼减；服次方两 剂而溺利热退，身痛微肿均瘥；脤三方胃气大动而停药。
廉按：同一风溪，有风寒挟湿者，有风湛挟湿者，外因之感
受不同，内因之体盾亦异，而处方选药，当然各殊。此案三方， 清灵熨帖，多从叶氏方法脱化而来。
风湿相搏案（内科）
施瑞麟（住兰谿东门外孝子牌坊）
病者章桂林，年廿二岁，住兰谿北乡前陈庄。
病名风湿相搏。
原因今岁八月下旬，受兵灾，心甚惶恐，逃避于山林，冒 风淋雨，夜卧于山林而成此症。
证候手脚缝肢节肿痛，不能转侧，卧于床褥月余，痛楚难 忍，不呕不渴，饮食少进。
诊断脉浮而迟滞，舌苔白滑。脉证合参，此风湿相搏之证 也。经云：“风则痛，湿则肿。”《伤寒论》云：“风湿相搏，身体 烦疼，不能自转侧，不呕不渴，脉浮虚而涩者，桂枝加附子汤主 之。若其人大便坚、小便自利者，去桂枝加白术汤主之。”余仿 其法，先用小续命汤加灵仙、西藏红花之类，用酒冲服。连服三 剂，未见获效。又用疏风通经活血之剂，诀云，治风先治血，血 行风自灭。服三四剂，而身体稍能转动，痛亦稍止。
疗法用当归、生地、红花活血养血为君，用海风藤、伸筋 草、川续断、桂枝、五加皮[]通其筋络为臣，用羌独活、西秦 艽、桑寄生、钻地风、千年健治风为佐，用白术、茯苓利湿为 使，加广木香以行其气，加酒以和其血，然行血必须行气，经 云，血居于先，气推于后，使血气流通而病自愈。
处方白当归四钱大生地二钱西藏红花八钱海风藤钱 半伸筋草钱半羌、独活各钱半千年健钱半桑寄生钱半 钻地风钱半生白术二钱浙茯苓二钱川桂枝八分川续断钱
半西秦艽二钱宣木瓜二钱广木香八分（加好酒冲服）服
八九剂。
效果旬余稍能运动，月余而能行步。至四十余日，其肿已 消，其痛已止而病愈矣。
廉按：活血祛风，舒筋通络，此等症用药，不过如是。
风湿夹痰案（内科）
袁桂生（住镇江京口）
病者邹允坤，年二十八岁。
病名风湿夹痰。
原因因夏间冒雨赶路，感受风湿，遂病腹胀腿肿，下及两 脚。初在上海某医院医治，脤泻药不效。九月来镇江，延予
诊治。
证候发热胸闷，腹胀不舒，溲赤。
诊断脉象软滑，舌苔黄腻。盖湿热蕴伏，兼有痰滞。
疗法用半夏泻心汤、小柴胡汤、小陷胸汤合方，化痰滞以
清湿热。
处方仙半夏三钱小川连一钱黄芩钱半川柴胡一钱 栝蒌仁四钱（杵）淡干姜六分
次诊热退胸宽。惟遍身关节作痛，因于淸利湿热方中，加 散风药以治其痛。
次方赤茯苓三钱焦山栀三钱猪苓二钱泽泻二钱广 皮红一钱西茵陈三钱羌活八钱秦艽钱半川牛膝三钱嫩 喿枝两尺（切寸）
三诊此药服后，次日忽大喘不止。速予往诊，视之果喘息 不宁，精神疲惫，不能起坐。诊其脉，两手俱细弱无神，舌色亦
转光而无苔，面色黄淡。盖病退而元气大虚欲脱矣，议急急益气 敛神以固脱。
三方潞党参三钱西洋参三钱大熟地四钱枸杞子三钱 胡桃肉三钱炙黄芪三钱五味子五分淡干姜八分炙甘草
五分
四诊明日其伴某君复来延诊。谓予曰，先生真神人也。昨 药服后，喘息即止，而神气亦宁，安睡一夜。予遂偕往观之，果 安静如平人，但起坐时仍觉喘促，因囑以原方再服一剂。
五诊此药服后，喘则定矣，而腹忽胀大如怀孕之妇人，大 小便不通。乃以资生丸方加减，改作煎剂。
五方潞党参三钱炒白术三钱云茯苓三钱炙甘草六钱 广藿香一钱生薏苡三钱炒扁豆三钱怀山药四钱湘莲肉七 颗广橘红一钱南芡实四钱南山楂二钱六神曲二钱炒蔻 仁一钱炒麦芽钱半拮梗一钱福泽泻二钱广木香八分橙 皮一钱
效果一服而胀松，接服五剂，胀全消，每餐能进饭一碗 余，并能起立行走，但觉腿脚痠痈无力而已。其时该舰奉调急欲 赴宁，乃于前方去山楂、神曲，加炒熟地炭、牛膝、杜仲等药，
以与之而行。
说明大凡虚实复杂之病，其中必多转变，医家当随其机而 应付之，曲折变化，一如其病，苟稍执滞，其不复败者几希。虽 然，此岂可与浅人道哉。
廉按：风湿夹疚，虚实杂揉，故以认症为先，对症发药，或 化痰滞以清湿热，或利湿热兼散风邪，或益气敛神以固脱，或调 中益气以宽胀，皆因病以定方，不执方以治病，随机策应，故能 默收敏效，未可以寻常风湿例视也。
风湿飧泄案（内科）
尹榘山（住济南西小王府）
病者徐鉴秋，年近五旬，业农商，嗜烟，住山东平阴县河 北牛角店。
病名风湿飧泄。
原因素呼雅片，眠食无节。秋初夜间乘凉庭中，忽闻邻有 盗瞥，狂奔村外，匿田禾中，因感风湿，患泄泻不止。
证候面黄瘦黧黑，飧泄数月，医治罔效。药甫人口，旋即 泻出，夜稍闭目，则遗矢满床，因之四肢疲乏，腰膝痠痛，形衰 气短，目花耳鸣，种种败象毕露。
诊断脉两寸虚大微数，两关浮弦而空，尺细弱无力。脉证 合参，此飧泄日久，脾肾两虚之候也。前医不求病因，不论体 质，始用克伐分利之药，继以温燥蛮补之剂，久之脾土愈衰，肾 水亦竭。幸而两尺脉弱而不小，手足尚温，头面无虚汗之发，胃 中尚容谷少许。《内经》论疾诊尺篇云：“飧泄脉小者，手足寒难 已。”兹据各现象观之，尚不难治。
疗法因用莲子、芡实、山药、人参，甘淡之品以补脾气为 君，且莲子、芡实皆生水中，性涩不燥，补脾而不伤肾；更以补 骨脂、菟丝子、巴戟覆盆、五味等酸甘微辛者，化阴以补肾阳为 臣；牛膝、木瓜、山萸肉皆舒肝之品，可以为佐；再加升阳祛风 药如升麻、柴胡、羌独活，均以为使；大剂浓煎，调赤石脂末， 顿服。
处方莲子肉三钱南芡实三钱淮山药二钱（炒）人参 钱半补骨脂二钱巴戟天二钱（去心）菟丝子二钱（制）
五味子三十粒覆盆子一钱川牛膝一钱宣木瓜钱半山萸肉
钱半升麻五分川柴胡一钱羌、独活各八分外用赤石脂二 钱，煅为末，调服。
效果服二三剂泄止，余症亦减，惟觉稍闷。后于原方内去 升、柴、羌独活、赤石脂，加陈皮一钱、广木香三分。服四五 剂，旬日痊愈。   -
廉按：飧泄原属于风，风木一盛，土必受戕，脾气因而下 陷。升补之法，正宜用也，惟牛膝、晃独宜硎。
风湿脚气夹肾虚案（内科）
李伯鸿（住汕头仁安里）
病者黄谷生，年三十二岁，新闻界，住汕头。
病名风湿脚气夹肾虚。
原因日则政务劳形，兼奔走各机关以访查新闻，夜则撰稿 劳心，加之花酒应酬，辄夜深始归，如斧伐枯树。由是思伤脾， 色伤肾，脾肾气虚，风湿因而乘虚人经络，下袭两足而发病。
证候两足肿痛，行履不能，日夜呻吟痛苦，食人即呕，卧 病月余，职务催迫，更觉心闷气促。
诊断脉左尺滑而细数，右尺浮而涩弱。脉证合参，浮为 风，滑为湿，风湿中于下肢，脉细数涩弱，肾气更亏于内，外形 所以发为脚气症也。况事罢带疲人房，内外交困，心肾两劳，竭 泽而渔，难供需索，精餹消铄，血不荣筋，足焉有不痠痛者哉。
疗法先以加减三痹汤去风湿而止痛，继用加减六味以补 肾，外治以野葛裔，更用龟桑胶以荣血而淘汰花酒余积。
处方潞党参三钱赤茯苓四钱炙甘草二钱制首乌六钱 鲜石斛六钱鲜生地四钱川杜仲二钱川牛膝三钱续断三钱 左秦艽二钱川桂枝二钱独活二钱花槟梅三钱
次方山萸肉三钱肉苁蓉三钱巴戟天三钱丹皮二钱 泽泻二钱云茯苓四钱大生地四钱淮山药四钱羌活三钱 鲜石斛六钱制首乌四钱川牛膝三钱千年健三钱走马胎
三钱
三方嫩桑枝一斤生乌龟二只（重约一斤）宣木瓜四两 川牛膝一两
效果后赠余匾，其跋云：丙戌秋，余患脚气，跬步不行， 而身兼政界报界，不能久病不出。急延西医治，不效，复延中医 治，又不效，床笫呻吟月余，苦难言状。先生到诊，施以内外兼 治术，是夕获安枕卧，越两旬而痊愈云云。
廉按：探源叙症，明辨以晰，处方选药，精切又新，真治内 伤贤虚外感脚气之佳案也。
风寒洞泄案（内科）
萧惠俦（住赣县洪成巷)
病者钟曾氏，年五十七岁，体强，住輳县。
病名风寒洞泄。
原因平素体强，春间小受感冒，不耐服药。越旬余，病变
溏泄，缠绵至于秋初。
证候气亏色白，瞑卧小安，匙水下咽，须臾泄去，泄时必
欠而呕，呕而晕。
诊断脉沉细如蛛丝，或有或无。脉证合参，此为洞泄转变 之症。然审其所因，则自肝邪始。盖所受感冒，正《内经》所 云：“以春甲乙伤于风者为肝风。”未经疏散，乘其不胜，袭人仓 廪而为殃。故经又云：“久风人中，则为肠风飧泄。”乃纠缠日
久，中焦无汁变化，血日以衰，气无所附，中因不守而病变。医
又以枳朴等触犯虚虚，累及肾气，致使幽_洞辟，将肠胃素所积 蓄，尽数掀空。兹所幸者，宁卧尚有时间，足征其禀賦丰厚，二 气未肯遽离。不然年老久病之躯，一经呕泄，立即打破昆仑，尚 何有救药之余地乎，因是断为可治。
疗法用参、术、苓、草补虚升提为君；然肝主渗泄，不敛 戢，肝风病根终莫能去，因用萸、梅治肝以为臣；加人木瓜、五 味、白芍等收摄脾胃肾耗散之气以为佐；合和浓煎，调二石之 末，以止下焦之脱而为使。一昼夜宜尽二剂，少少与之，频頻卧 服。盖病势已造其极，缓则难以图功，少则不至顿下，頻则药力 无间，卧则药可少留。
处方高丽参三钱漂于术三钱白茯苓三钱炙甘草二钱 乌梅三枚山茱萸二钱宣木瓜二钱五味子二钱杭白芍二钱 赤石脂末三钱禹余粮末三钱
又方生台党四钱漂于术三钱明附片三钱 效果次日即能出厅理事，就诊脉亦转，诸症悉退，饮食略 进。遂定第二方，矚其多服莫间。
廉按：久泻伤牌，自当以补摄为主，此案方法，更见周到。
风痹案（内科）
杨华亭（住牟平养马岛杨家庄）
病者杨占亭，年五十八岁，山东牟平县养马岛之社长，住 中原村。
病名风痹。
原因前清武生，因挽弓两臂用力太过，曾受重伤，幸少年 时血气方刚，调治而愈。至上年十月十二日，风雪在地，被石滑 倒，当即起立，皮肉未伤，初尚未觉。
证候第二日晨起时，稍觉两臂微痛，至五六日，忽而肩背 疼痛，忽而手足不能屈伸，忽而项强不得回顾，从此日重一日，
百药无灵。
诊断本年四月六日，召予诊之。脉左右手寸关弦紧而实， 上溢出寸，两尺稍缓，惟左手肝部弦紧带急。脉证合参，此为风 痹。《内经》痹论曰：“痹之安生？曰，风寒湿三气杂至，合而为 痹也。其风气胜者为行痹，寒气胜者为痛痹，湿气胜者为着痹。” 寿夭刚柔论曰：“病在阳者名曰风，病在阴者名曰痹，阴阳俱病， 名曰风痹。”此风寒乘虚人于经络之中，当年老时，气血俱衰, 气衰无以行血，血衰无以养筋，又兼少年用力太过，至老而发作 也。所幸者脏腑未病，饮食如初。脉弦紧而实，弦则主风，紧则 主寒，弦紧兼见，则为风寒无疑，实者浮中沉三部皆见也，左手 肝部弦紧而急，即经所谓经络皆实，是寸脉急而尺缓也。《金匮》 血搏篇云：“左寸口关上小紧，宜针引阳气令脉和，紧去则愈。” 《圣济总录》风湿痹论曰：“风湿痹者，以风湿之气伤人经络而为 痹也。”西医云：凡人知觉运动，必赖脑脊两髓。若骨压肉压浓 水压，或胞衣坏健液坏，或受寒湿，或积败血，则脑髄不安，致 令脑气筋妄行其力，而风痹之症起矣。
疗法针灸并用。第一日剌手太阳经肩外俞穴针入六分，二 刺天宗穴针人五分，三刺臛俞穴针人八分，四刺肩贞穴针人五 分，五刺腕骨穴针人三分，左右手共十剌。后刺足少阳胆经风市 穴针人五分，二刺足阳明胃经阴市穴针人三分，三刺足三里穴针 入五分。予用黄帝九针式内之毫针，以金作之剌针。手法用先泻 后补之法，泻则泻其有余之风，补则补其气血之不足。人针时， 医以右手大指退后右转，泻以老阴之八数行三周，共二十四数。 再行一飞三退之法，令病人呼气一口，再将大指前进左转，补以 老阳之九数行三周，共三九二十七数。再行一退三飞之法，令病 
人吸气之时，以右手出针，速将左手紧扪其穴，勿令气散血出。
第二日肩背痛疼之处，已去十之三四，脉弦紧之象，稍微和 缓，惟项强之症如初。即剌督脉经风府穴针人三分，二剌足少阳 胆经风池二穴针人三分，后剌手十宣穴各针一分，手法亦行先泻 后补之法，以少阴六数泻之，行三周，一十八数。令病人呼气一 口，再补以少阳之七数，行七周，共七七四十九数。令病人吸气 一口，以右手出针，速将左手紧扪其穴。惟十宣穴无手法，以三 棱针刺之，微出血。
第三四日因风雨为针刺避忌之日。
第五日脉弦紧之象已去十之五六，出寸之脉，亦不见矣，项 强之症如失，肩臂亦能屈伸而不痛，两腿稍能行走。此日针手阳 明经之肩髑穴针人八分，二针曲池穴人五分，三针合谷穴人三 分，四针手少阳中渚穴人三分。手法与第二日同。予临行云：敝 人不能久居家中为君诊治，因烟埠（即芝罘）有事，请君去烟同 寓，行孙真人阿是穴之法，何处痛以何处剌之，庶能速愈。况君 久居家中，家事累心，久而久之，脏腑受病，則手续又难一层。 伊闻言甚喜，定于明晨去烟。
第六日早十时，坐轮赴烟，同寓靖安公司内。下午同伊至澡 塘沐浴，去时伊枕木枕休息，即觉项部微痛，少时回寓，坐未一 刻，项强之症陡来。此日天雨，针家避忌。伊痛不能忍，不得已 刺风府一穴、风池二穴、大椎一穴人五分，风门二穴人五分。手 法用龙虎龟凤四法疗之。手法行完，项强之痛已去。
第七八九日，未行剌法。见其症日退一日，医者不可每日行 针，盖经络之气血，惯亦不灵矣。
第十日晨起时，风雨交作，至下午天晴，伊忽受外感症。 《内经》云：伤寒一日剌风府，先针风府穴留三呼二，针风池二 穴留七呼三，针风门二穴留七呼三。手法用泻法而不补。
第十一日外感症愈，惟缺盆骨微痛，两膝寒冷。灸手少阳经 天髎穴左右各七壮，足少阳胆经肩井穴左右灸五壮，足阳明胃经
三里穴左右各灸二七壮。
灸病手法：用槔木一片，厚三分，外口宽长一寸四五，内口 圆直径三分。黄帝云：灸不三分，是谓徒冤。乃言成丁之年艾球 之大小也。艾叶以五月五日采者为佳，用时暴干，人臼捣细，筛 去尘土，撮去艾叶中之硬梗，洁白如棉，俗名艾绒。灸几壮，先 将艾绒团成几球。出汗之手，不可令团，因艾湿难燃。再以墨将 穴点正，以樟木板放于穴上，外用绒布一块，内剪一孔，套于樟 木板之外，预防艾火落于肉上。外用香油灯（即芝麻油）一盏， 镊子一把，水碗一个。将艾球于灯火上燃之，看艾球焯与木板 齐，病人必呼痛，急镊下放于水碗之内。再取一球，轮流灸之。 莫妙病人忍受一刻之苦，待艾球之火已灭，则一壮能有十壮之功 效。灸完时过四五小时，灸处必起水泡。用金针剌破，将水挤 出，用西药布貼之，外缚以合口裔，古人用竹内皮贴之，予初用 此法，多有成疮之患。
效果二十天，风痹之证已愈，至阴历五月八日回里。
廉按：论证援引详明，取穴确有薪传，非平日研究《甲乙 经》及《针灸大成》者不办。此等验案，学者宜注意焉。
风痹案（内科）
高玉麟（住黑龙江南门内）
病者杜君，年五十余岁，钱庄总经理。
病名风搏。
原因体肥多湿，痰郁经络，致四肢痹而不仁。
症候左半身自头面至足跟筋骨疼痛，皮肤不敢近衣被，耳
鸣目糊，不食便阻。
诊断脉左关弦涩，右关缓结，脉证合参，此湿痰挟风而作 也。夫湿生于脾，上结为痰气，流于脏捬则湮郁气道，散于四肢 则阻闭经络，凝结既久，气血难通，偶感风邪，官骸作废，此风
痹之所由来也。
疗法内服自配回天再造丸，外用太乙神针药灸尺泽、风市
两穴。
处方真方回天再造丸。
真蕲蛇四两（去皮骨，并头尾各三寸，酒浸，炙取净肉）两 头尖二两（出乌鲁木齐，非鼠粪也，如无真者，以炙白附子代 之）真山羊血五钱北细辛一两龟板一两（醋炙）乌药一 两黄芪二两（蜜炙）母丁香一两（去油）乳香一两（焙， 去油）麻黄二两虎胫骨一两（醋炙）甘草二两青皮一两 熟地二两犀角八钱没药一两（焙，去油） 赤芍一两羌活 一两白芷二两血竭八钱（另研）全蝎二两半（去毒）防 风二两天麻二两熟附子一两当归二两骨碎补一两（去 皮）香附一两（去皮毛）元参二两（酒炒）制首乌二两 川大黄二两威灵仙二两五钱葛根二两五钱沉香一两（不见 火）白蔻仁二两广藿香二两冬白术一两（土炒）红曲八 钱萆蘚二两西牛黄二钱五分草蔻仁二两小川连二两茯 苓二两僵蚕二两姜黄片二两松香一两（煮）川芎二两 广三七一两桑寄生两半当门子五钱桂心二钱冰片二钱半 辰砂一两（飞净）天竺黄一两地龙五钱（去土） 穿山甲二 两（前后四足各用五钱，油浸）
上药必须道地，炮制必须如法，共研细末，择日于净室内炼 蜜和合，捣五千杵为丸，重一钱，金箔为衣，外用蜡皮包裹。
每曰一丸，脤时用四物汤煎送。即用当归三钱、赤芍二钱、
生地钱半、川芎八分、朝东桑枝五钱（酒炒），如延累右半边亦 痹者，前汤合四君子汤煎送前丸。即用潞党参三钱生于术二钱 云茯苓三钱炙甘草四分朝东喿枝五钱（酒炒）青松针五钱 太乙神针药方
艾绒三两硫磺二钱台麝乳香没药松香桂枝杜 仲枳壳皂角细辛川芎独活穿山甲雄黄白芷全 竭各一钱
上为末，秤准分量，和匀，预将火纸裁定，将药铺纸上厚分 许，层纸层药，凡三层卷如大指粗细，杵令极坚，以桑皮纸糊六 七层，再以鸡蛋淸通刷外层，阴干.，勿令泄气。
附用针法
用生姜一大片，厚二分许，中穿数小孔，平放应针穴道上。 用白面捏一小碗，如酒杯大，碗底亦穿数小孔。将神针药料析 出，再加艾绒少许，捏作团，置于面碗内点燃，平放于姜片之 上，顷刻之间，药气即可透人。如觉甚热，将姜片略抬半刻，即 再放下。看碗底药将燃尽，取起另换。每一次换药三四回，便可 收止，每日或一次或二次不拘。
附穴
尺泽穴在肘中动脉处，即肘弯横纹当中，屈肘纹见。
《金鉴》云：屈肘横纹筋骨罅中。
风市穴端立，垂手于股外，中指尖到处。
效果外治用神针一星期一次，内服丸药一颗，用药汤调 下。约月余始痊。
廉按：风痹久延，每成风缓，《圣济》谓风缓即瘫缓。其病 因气血虚耗，风寒溪气痹着筋骨，肢体缓弱串疼。此案所用回天 再造丸，与圣济大活络丹，药品大同小异，能治肢节痛痹及虚人
痿蹵，服此颇验，而尺部痠痛，痿软不仁，亦多神应，诚肢体大
症必备之要方。惜SL合需时，价值太昂，不如仍用大活络丹较为 便利，以其市肆所备耳。太乙神针外治，虽亦有效，惟血虚生热
者不可撞用。
风湿成痹案（内科）
陈艮山（住南昌壤癟上大街)
病者陈雨洲之媳李女士，进贤人，寓南昌。
病名风湿成痹。
原因素因性急善怒，时患小腹痛，溺艰涩，频下白物，经 水忽断。中医治之，时愈时发。后随夫留学东洋，赴医院治疗， 医云子宫有毒，必须剖洗方能见效，愈后三月，且能受孕。果如 所言。分娩后旧病复发，再往该院请治。医云无法。再剖纵愈， 而子宫亦伤，不能复孕，力劝回国。旋觉腹中有一硬块，时痛时 止，时作冷热，白带淋漓，面色黄瘦，饮食少进。他医目为大虚 症，用八珍加龟胶。连进数剂，忽患周身浮肿，白带更甚，阴烧 不退，群医束手。
证候一身浮肿麻痹，少腹痛，带下频频，日夜烧热，舌苔
白滑淡灰。
诊断两脉沉迟。断为风寒湿三气合而成痨。
疗法仿仲景治风湿例，君以苍术、泽泻燥湿，佐以麻、桂 透表去风，引用姜皮导至皮肤。一剂胸部稍舒，举动稍活。再用 川萆蘚、威灵仙、泽泻、川乌、天麻、秦艽、麻黄、桂枝、茯苓 皮、大腹皮、冬瓜皮等药数剂，肿消食进。惟两脚肿胀未消，乃 用錄鱼炒蒜头食之。
处方苍术二钱泽泻二钱麻黄二钱桂枝钱半姜皮三
钱为引。
又方川萆蘚四钱威灵仙四钱泽泻片三钱制川乌二钱 明天麻二钱秦艽二钱麻黄二钱桂枝二钱茯苓皮二钱大 腹皮三钱冬瓜皮三钱水二碗，煎成一碗，温服。
效果服初方一剂稍愈，再服次方，逐渐加减，十余日肿消 热退，食亦渐加。食鳅鱼炒蒜头，两脚肿亦消尽。再教以早服人 参养营丸三钱，夜脤龟龄集三分。调理三月余，白带愈，经如 期，旋受孕生子。可见医者不能复孕之言，亦有不足信者也。
廉按：断症老当，处方雄健，宜乎得奏全功，然非精研《伤 寒论》及《金》，确有心得者不办。
风水肿胀案（内科）
周小农（住无锡）
病者胡养泉妇，忘其年龄住址。
病名风水肿胀。
原因平素嗜烟肝旺，且有痰红。壬寅产后患此，实因早浴
而起。
证候恶风无汗，头面独肿，四肢亦肿，腹微胀而溺少。 诊断脉浮潘，苔薄白滑。脉证合参，浮主风，谦主水，水 溃膜腠，故发肿而微胀，风袭皮毛，故恶风而无汗，此仲景所谓
风水肿也。
疗法以麻杏开肺发表为君，五皮达膜消肿以佐之。
处方净麻黄五分光杏仁三钱新会皮钱半浙苓皮四钱 生桑皮三钱冬瓜皮三钱生姜皮一钱葱须二分
ft诊一剂，即周身汗出溱溱，浮肿骤退。不事调理善后， 反而不知节食，芥辣鸡香冰酒恣食无忌。越数日肿复发，来诊有
微词，从脉舌审知其情，切责之，其亦愧服，遂仿原方加减以调
治之。
次方生喿皮三钱浙苓皮三钱新会皮钱半大腹皮三钱 莱菔子二钱（炒）苏噜子二钱（杵）冬瓜子四钱枳犋子 四钱
效果连服三剂，小水杨解，肿遂渐退，胃动纳馨而痊。
廉按：五皮饮加麻黄、附子，为普者吾友周雪樵君首创之良 方。谓治水肿及风水肿，其人素无肝火者，投无不效，所栽验案 颇多。今此案五皮饮加麻杏，较用氏方尤为稳健，深得徐子才轻 可去实之妙用（徐云轻可去实，麻黄葛根之属）。其妙处全在麻 黄一味，非但开肺发汗，使水气从皮肤排泄，而其余力尤能通利 水道，使水气从小便排泄，故日本医士独推麻黄为治水肿之特效 药，洵不诬焉。
风疹案（内科)
何拯华（绍兴同善局）
病者雷陈氏，年三十四岁，住绍兴城内小坊口。
病名风疹。
原因风袭于表，热郁于络。
证候头痛身热，自汗恶风，咳暾喉痛，面部颈项先见细
点，色红带紫。
诊断脉浮而数，右寸独大，舌边尖红，苔薄白滑。浮为 风，数为热，此风热郁于血络而发疹，疹属肺病，故右寸浮大, 然尚在欲发未发之时。
疗法速用辛凉开达，以荷、蒡、蝉、蚕为君，能疏风以透 疹；臣以银、翘、大青，清宣血热以解毒；佐以茅根、靑箬，淸 通血络以泄热；使以鲜荷钱，亦取其轻清透热，热势一透，则疹
自畅达，而风热亦乘机外泄矣。
处方苏薄荷钱半净蝉衣一钱蜜银花二钱鲜大青四钱 牛蒡子钱半（杵）白僵蚕一钱青连翘三钱鲜荷钱一枚先 用鲜茅根二两（去衣）青箬叶五钱煎汤代水。
效果进一剂，疹即外达，头痛恶风均止。二剂疹已透足， 喉痛亦除，惟咳嗽黏痰，原方去蝉、蚕、银、薄，加栝蒌皮二 钱、枇杷叶五钱畅肺降气，川贝三钱、前胡钱半化痰止嗽。连服 三剂，痰嗽大减。嘱其用鸡子白两枚，开水泡汤，冲人真柿霜钱 半，调理而痊。
廉按：风热发疹者轻，溫毒发斑者重，斑属足阳明K病，疹 属手太阴肺病，关鞠通混而未别，幸虚谷已辟其谬。此案系肺病
威疹，当然以辛凉开达、轻清透络为正治，方亦轻灵可喜。
风痧窜筋案（内科）
周小农（住无锯）
病者黄韵笙，忘其年，住无锡。
病名风痧窜筋。
原因素因遗泄，甲辰患风痧时病之后，足软无力，以商业 事繁，煎方不便，来求长方。
证候春夏阳升之候，每患遗泄，神倦呵欠，足胫瘘软
乏力。
诊断脉大少和，苔薄白。脉证合参，良由阴液内耗，风痧 余热，窜走筋络，以致两足痿软。然苟非精血不足，风阳何能入 里耶，久延恐成痿遘。
疗法育阴荣筋为主，补气佐之。
处方大生地六两沙苑子三两菟丝子三两覆盆子三两
制首乌六两白归身三两生白芍三两熟玉竹四两金毛狗脊 三两桑椹三两潞党参三两生绵芪三两生于术二两浙茯 苓三两川杜仲二两千年健二两生苡仁四两广橘络三钱 虎骨胶一两川断二两线鱼胶一两阿胶一两鸡血藤一两 上药依法制煎裔，每服一两，朝夜开水化嚴。
效果服之颇验，药完足健，遗泄亦止。
廉按：风痧之为病，有传染性者，谓之疫痧，无传染性者， 谓之时痧。其形色红$瑣碎，似麻非麻，似疹非疹，世俗通称为 红斑痧。初起用疏风发表，急透痧毒，从外排泄，往往一药即 愈，何致余热内窜，流走筋络。此案窜筋之原，良由精血内耗为 其素因，故经谓邪之所凑，真气必虚，虚則邪气半从外达，半从 内窜。方主育阴荣筋，佐以补气，使正足邪自去之法，凡男妇肝 肾不足，或遺精，或带下，腰足痿软无力者，亦可借以调补。惟 橘络用于膏滋之中，效力甚微，不如易以广皮一两，健运脾胃， 以助消化为稳妥。
风痉似惊案（儿科)
何拯华（绍兴同善局）
病者章山麓之子，年五岁，住道墟。
病名风痉似惊。
原因去年冬，气暧失藏，今春寒温间杂，小儿上受风温，
先伤肺经而起。
证候初起寒热自汗，咳逆气粗，继即肢牵目窜，烦躁神 蒙，痰壅彝扇，甚至口噤痉厥。
诊断脉浮洪滑数，舌尖边红，苔滑微黄。脉证合参，即张
仲景所谓“风温之为病，剧则如惊痫，时时瘛疯”，亦即徐鋼伯 所谓“痰热相搏而动风，风火相乱则闷瞀”，病虽似惊而实非真
惊也。
疗法初用桑菊饮加减，辛凉开肺，驱风泄热；继用羚麻白 虎汤，加生莱菔汁雅梨汁，甘寒咸降，熄风镇痉，以涤热痰；善 后用吴氏五汁饮加减，淸余热以养胃阴。
处方霜桑叶一钱滁菊花一钱双钩藤钱半苏薄荷七分 光杏仁钱半天竺黄八分京川贝一钱（去心〉茯神木二钱 次方羚角片八分（先煎）明天麻八分生石青四钱（研 细）知母二钱生甘草四分蜜炙嫌螂一对生莱菔汁雅梨 汁各一瓢（分冲）
三方甘蔗汁一瓢雅梨汁一瓢生藕汁半瓢生荸荠汁半 瓢鲜生地汁一瓢加枇杷叶露一两，重汤炖滚十余沸，温脤。
效果初方一剂不应。改服次方，叠进两头煎，大便解后， 热减神清。终进三方，连服二剂，热净胃动。嘱用甘蔗雅梨煎
汤，调理而痊。
廉按：风痉似惊，由溫邪陷入，阴液内耗，陡动肝风，挟疚 热上冲神经，以致或痉或簌，实非惊恐致病也。若于病未猫狼之 前，先以辛凉开肺，继以甘寒化热，佐以润刑降痰，两候自能痊 愈。奈病家悝惧，辄云变惊，于是专科动辄挑惊，乱推乱拿，药 则动用冰麝香开，耗散心神，每致不救，良可慨焉，此案于肝风 大动，气血并上之时，开肺涤痰，清镇肝阳，使气火俱潜，則上 升之血自降，肝风顿熄，神经即平，而诱证自除矣。
偏头风案（内科）
熊鼎成（住樟树集善医院)
病者杨鹤鸣，年四十二岁，教员，住湖北。
病名偏头风。
原因向无习惯性头痛，因染梅毒，曾注射新洒尔沸散（即 新六零六），病愈后，偶以饮食不节，发生本病。
证候未病前胃肠时患秘结。一日午席未终，头部左半边发 生剧痛，牵及上下臼牙亦痛，面呈苍白色，夜间痛楚尤甚，不能 片刻安神，呻吟不已，症状险恶。
诊断脉浮弦而急数。弦为风，数为热，风热相搏，故疼痛 剧烈。梅毒亦能发生偏头痛病者，虽曾用注射剂疗治，必系余毒 未清。又凡西药之有毒者，疗病虽得奇功，每发生副作用，病者 头痛，以注射洒尔沸散后而发，此亦一重大原因。总之病名偏头 风，脉又弦数可征，无论其病因如何，必主肝经风火为殃无疑。 肝属木，为风脏，位东方，故风病多发于左也。
疗法天麻为头风圣药，寻常偏头痛，佐以白芷、川芎等 味，治之立应。此症有上种种原因，加以胃肠秘结，益足以使头 痛加剧，故虽用前药，而病仍不解。风火交煽，势将燎原莫制， 非厉行平肝泻火，病必危殆。方宜加人蕲蛇、蚯蚓强有力之追风 药，并重用硝黄，清其肠胃自愈。
处方明天麻三钱香白芷四钱川芎三钱蕲蛇钱半白 颈蚯蚓钱半生锦纹三钱芒硝三钱
效果脤药一剂，未十分钟头痛立止。二剂后痊愈，并未再 发。凡遇此证病轻慢性者，去大黄、芒硝，新病用此，药到病 除，真神方也。若缠绵日久，风毒深入脑髓神经，非多服不为
功，患此者宜豫为之加意焉。
廉按：发明病理，衷中参西，方亦极有力量，宜乎两剂奏
功也。
脑风头痛案（内科）
王经邦（住天台輾门楼）
病者郑姓，年五十二岁，业商，住象山石浦。
病名脑风头痛。
原因由于风邪人脑。
证候头连巔痛，经十阅月，百方无效。
诊断脉浮缓而大。脉证合参，断为脑风头痛。
疗法苍耳治头风为君，佐藁本以治顶痛。
处方苍耳子二钱川藁本一钱
效果服一剂，明日发厥，正不胜邪，人谓升散药之咎，殊
不知苏后，其病遂失。
廉按：经谓“风气循风府而上，則为脑风。风从外入，令人 振寒汗出头痛，治在风府”。此案头连巅痛，确是脑风头痛，方 用苍耳能使清阳之气上升廉頂为君，藁本专治巅顶痛为佐，药虽 简单，却合病机，宜其一击而中，病邪即退。
头风害目案（内科）
张锡纯（住盐山西门内）
病者王君，年近五旬，高等检察厅科员，住奉天。
病名头风害目。
原因处境不顺，兼办稿件劳碌，渐觉头疼，日浸加剧。服
药无效，遂人西人医院，治旬日，头疼未减，转添目疼。
证候越数日，两目生翳，视物不明，自言脑疼彻目，目疼 彻脑，且时觉眩晕，难堪之情，莫可名状。
诊断脉左部洪长有力。脉证合参，知系肝胆之火，挟气血 上冲脑部，脑中血管因受冲激而膨胀，故作疼。目系连脑，脑中 血管膨胀不已，故目疼生翳，且眩晕也。因晓之曰，此脑充血症 也。深究病因，脑疼为目疼之根，而肝胆之火挟气血上冲，又为 脑疼之根。
疗法当清火平气，引血下行，头疼愈而目疼生翳及眩晕， 自不难调治矣。其目臀原系外障，须兼用外治之法，用磨翳药水 一瓶，日点眼上五六次，自能徐徐将翳尽消。
处方怀牛膝一两生杭芍六钱生龙骨六钱（打）生牡 蛎六钱（打）代赭石六钱（生打）乌玄参四钱川楝子四钱 龙胆草三钱生甘草二钱磨取铁锈浓水煎药。
附磨翳药水方
生炉甘石一两蓬砂八钱薄荷叶三钱蝉退三钱（带全 足，去翅土）
上药四味，先将前二味药臼捣细，再将薄荷、蝉退煎水一大 钟，用其水和所捣药末人药体内，研至极细。将浮水者，随水飞 出，连水别贮一器。待片时，将浮头清水，仍人钵中，和所余药 淹研细，仍随水飞出。如此不计次数，以飞净为度。若飞过者还 不甚细，可再研再飞，以极细为度。制好，连水贮瓶中，勿令透 气。用时将瓶中水药调匀，点眼上日五六次。若目费甚厚、已成 肉螺者，加真藏碯砂二分另研，调和药水中。此方效力，全在甘 石生用，然生用则质甚硬，又恐与眼不宜，故必如此研细水飞， 然后可以之点眼。
效果服一剂，觉头目之疼顿减。又服两剂，其头疼目疼眩
晕皆愈，视物亦较真。
廉按：头风害目，即西医所称之脑充血也。近世眼科专家虽 不知脑充血之病理，然知其为肝热生风，逼血与气，并走于上， 轻则为头目痛，重則为晕厥。其方用羚角、石决明、真珠母、生 玳瑁、石蟹、桑叶、滁菊、谷精草等潜镇清熄，亦颇有效。外用 切法，以极细毫针十数支扎成一把，于两太阳及脑后，轻轻刺 切，先出黄水，继放瘀血。约两星期一切，辕多默收敏效，余见 之屡矣。此案直断为脑充血，用降血下行之法，大致与眼科相 同，而药价則便宜多多矣。经济困难者，不可不知有此法。惟重 用牛膝一味，为降血导下之峻品，必先查问明白，男則有否遣 精，女則有无血崩素因，如其有之，慎毋重用以招谤，后学宜注 意之。
头风害目案（内科）
何拯华（绍兴同善局）
病者张谢氏，年三十六岁，住绍兴偏门外张家葑。
病名头风害目。
原因体素肝热，适感风温，头痛屡止屡发，酿变头风。医 者不辨病源，误用头风套方，如荆、防、藁、芎等辛燥升散，遂 巅痛而延累左目。
证候时而头巅疼，时而左目痛，左目痛轻则巅疼甚，巅疼 甚则眼痛轻，互相消长，累月不愈。甚至肝热冲动水轮，当瞳人 处忽变白色，忽微蓝色，忽而缩小，忽而昏蒙。
诊断脉左浮弦搏数，右浮洪或散大，沉按细涩，舌边紫 赤。脉证合参，病之本在于肝，肝之脉络于巔，肝之窍开于目，
而其所以互相消长者，病之标则在于脑。脑有十二对神经，其肝
热冲激于头巅神经則头巔疼，冲激于左目神经则左目痛也。其冲 动水轮，当瞳人处而形色乍变者，以目系人脑，脑之精为瞳人， 全赖玻璃体中之水晶样液以保护之，今被肝热冲激，深恐明角單 中之水晶样液被蒸冲而浑，则瞳人生翳迷蒙，不能明辨三光五色 矣。故世有一目失明而头风顿愈者，殆因脑中之血热，已从目窍 排泄而出欤。
疗法首当潜镇清熄，故以羚角、石决、珠母等具有灵动之 性质，潜镇肝阳以熄内风为君，而羚角尤揸清肝明目、直达巔 顶、善平脑热之长，人于咸平镇潜之中，奏功尤速。然诸痛皆属 于心，心热则肝热，肝热则脑热，故又以童便、川连咸苦达下以 泻心，白芍、胆草酸苦泄火以泻肝为臣。佐以酒炒生牛膝，取其 上行入脑下行纳冲，善引头目之血热从速下降。使以青葙子，随 羚角直清脑热，能散瞳人处昏蒙也。
处方石决明一两（生打）珍珠母一两（生打）小川连 八分龙胆草一钱生白芍五钱生淮牛膝五钱（酒炒）青葙 子三钱羚角尖一钱（磋研极细，药汤调下）清童便两 钟（分冲）
次诊前方连脤四日，巔疼眼痛悉除，当艟人处变像亦减十 之六七，舌边紫转红色，脉搏浮洪弦数均已大减。惟视物不甚清 爽者，以目得血而能视，目血为肝热消耗，精光不足故也，法当 滋肝血以益肾阴。
次方陈阿胶钱半（烊冲）生白芍四钱大生地四钱大 熟地四钱甘杞子钱半黄甘菊二钱沙苑子三钱（盐水炒） 菟丝子三钱（盐水炒）谷精珠钱半羊乌珠一对
效果次方连脤十剂，肝血充而肾阴复，目自还光而明矣。
廉按：头风害目，惟妇女为最多。皆因郁生热，血热生 风，风动而逼血上脑則脑充血，脑充血則神经被逼，著于头巅之
知觉神经则痛在头廉，著于眼部之知觉神经則痛在眼，此新发明 之病理也。此案论病探源，一眼覷定肝脑，則骊珠在捱，而选药 处方，自然精切。初方妙在羚角，羚之灵在角，角之灵在脑，其 性凉而味咸，故善平脑热，其色白而气腥，故能消肝肺血热瘀 积。凡内障之脑脂下注，漬神变色，外障之黑珠白珠云翳遮厚等 证，果能重用此药，奏效如神。其清肝明目、熄风镇痉，尤有特 长。惜近时价值太旱，如欲代之，惟段羊角一味，即俗称黑羚 羊，性质功用与羚角大同小异，价又便宜大半也。接方妙在谷精 珠、羊睛两味。凡眼病诸症悉退，滋养日久而视物尚不清爽者， 其因有二：一由灵窍不通，一由睛光不复。谷精珠善通灵窍，羊 睛善能还光，所以十剂即能回复原状者，此也。
目风案（内科）
何拯华（绍兴同善局）
病者凌长友，年三十六岁，住凌家岸头。
病名目风。
原因风热上受，首先犯目。
证候头痛恶风，身热自汗，目白眼睑红肿生眵，或痒微 痛，迎风流泪，视物羞明。
诊断脉右浮数，左浮弦，舌边尖红，苔薄白。色脉合参， 《内经》所谓风人系头，则为目风眼寒也。虽云眼寒，实则眼受 风热也，新医学谓之沙眼。究其病理，泪液为风热所逼，则分泌 泪液较速，故一迎风即流泪。其流出之泪液，被风燥热耗，则渐 稠而或痒，生眵而微痈。目中风热既盛，则目睛之光线弱，不克 抵抗外来阳光，故羞明。其脉浮弦而数者，浮弦属风，数为风热 内逼而上盛也。
疗法先用硼酸水洗目，内服则以清风散火汤为主。盖以风 气通于肝，肝开窍于目，故用桑、菊、荆、丹辛凉散风以泄热为 君；风热盛则血瘀痛痒，故以归尾、赤芍、红花破瘀开结为臣； 然目白属肺，眼睑属脾胃，故佐以黄芩清上焦，焦栀清三焦，使 肺脾胃之瘀热上从气道、下从水道排泄而去，則风热清而痛痒自 除；使以夏枯花散郁结者，须知眼病多郁结，无论红肿痛痒，必 以开郁散结为先也。
处方冬桑叶二钱荆芥穗一钱归尾钱半片红花六分 焦山栀三钱滁菊花二钱粉丹皮钱半赤芍钱半酒炒片芩钱 半夏枯花钱半
效果连脤四剂，诸证皆减。惟红痛未除，原方去芥穗、 梔、芩，加酒炒生川军、酒洗龙胆草各钱半，叠服三剂，痛痒亦 止。目尚羞明，原方再去生军、胆草、归尾、赤芍，加细生地四 钱、白归身一钱、生白芍三钱、盐水炒甘杞子一钱、生羊睛珠一 对，俾目得血而能视。连进十剂，光线复原而愈。
廉按：《内经》谓“五脏六腑之精华，皆上注于目”，目非自 病，必因外感，或因内伤，以致脏腑有偏寒偏热偏偏衰，影响 于目而始病。故医必查明病因，因外感而病目者，治愈外感則病 根除，而目病自愈，何用眼药为，因内伤者亦然。须知病因为治 疗要诀，即为治万病之定例，病因既明，无论其病态多端，见之 确，守之定，投药直攻，效如桴效。此案因风病目，当然以散风 清目为首要，方亦面面顾到，轻穗灵通。惟此病愈后，切忌辛辣 酒物助痒延烂，试观眼病烂痒喜食辛辣者，未有不痒烂更甚也。
目风眼痒案（内科）
何拯华（绍兴同善局）
病者孔春林，年念八岁，业农，住南门外谢墅村。
病名目风眼痒。
原因素嗜辛辣酒物，适冲风冒雨，遂发目疾。
证候眼睑作痒，似烂非烂，头重怕风，四肢倦怠。
诊断脉左浮弦，右软滞，舌苔白腻。浮弦为风，风动则 痒，软滞为湿，湿重则烂，苔白而腻，尤为风湿触目之明证也。
疗法内外并治，外用洗药，内用荆、防、蒺、蝉疏风止痒 为君，赤苓、蕤仁去湿收烂为臣，然眼痒必擦，烂亦必揩，揩擦 则发电生热，故重用滁菊、谷精以清热散风为佐，其烂者必因风 湿，风湿盛必有留瘀，故用红花为使以消散瘀血也。
处方荆芥穗钱半青防风一钱白蒺蓁钱半净蝉蜕八分 赤苓三钱蕤仁霜一钱滁菊花二钱谷精珠一钱片红花七分 洗方羌活钱半防风钱半蕤仁钱半生桑皮三钱净胆 矾二分
如洗时有剌激性，改用砸酸水，放入白矾少许，常在痒烂轻
轻频抹亦妙。
效果三剂轻减，再进三剂而痊。
廉按：目风痒烂之症，其因虽多，总不外受风則眼痒，兼溪 则眼睑烂。此案内外二方，虽皆清穗有效，若眼睑有泡点高起、 或生椒粟疮等，必须用毫针轻轻刺破，方能立时止痒。惟病者须 忌辛燥油腻，更避冲风冒雨，則其病庶可痊愈。
目风流泪案（内科)
何拯华（绍兴同善局）
病者杨谢氏，年三十岁，住绍兴昌安门外杨江。
病名目风流泪。
原因内因肝经郁热，外因感冒温风。
证候初起头胀，微觉怕风，继即两目红肿，眵泪交流，流
下面皮自知烫灼。
诊断脉左浮弦兼数，舌边红，苔白薄。此迎风流泪之症， 初但为风泪热泪，久则变为虚泪，视物羞明也。
疗法先用洗目七星散以治外，继用散风止泪汤以治内。方 用荆芥、蔓荆、菊花为君，以清散其风邪；草决、蕤仁、丹皮为 臣，以泄热而止泪；然非归、芍、夏枯，无以养肝血而开郁热， 故又以为佐；而使以炒车前者，取其利窍下渗，收吸泪管之作 用耳。
处方荆芥穗八分滁菊花二钱蕤仁一钱白归身一钱 夏枯草钱半蔓荆子二钱草决明三钱丹皮钱半生白芍二钱 炒车前钱半
洗方洗目七仙丹，为治风热流泪发痒之轻剂。
防风蝉衣银花薄荷各一钱散红花四分净胆矾二分 煎汤，先熏后洗。
效果风外并治，三日减轻，五日两目复原而愈。
廉按：流泪之症有三：一为风泪，无故见风即流泪，不能自 禁；二为热泪，眵泪交流，红肿热痛；三为虚泪，一交秋冬，常 流冷泪。此案处方用药，但为风泪热泪者设法，若治冷泪則 无效。
风火眼疾案（内科）
王理堂（住九江西门外）
病者桂兰英妇人，年二十八岁，芜湖人，住九江张官巷。 病名风火眼疾。
原因感受风热，首先犯目。
证候左眼赤痛，流泪羞明，大便秘，小便赤。
诊断脉浮数，舌苔黄。此即含有传染性之时眼痛也。
疗法先用桑菊红花汤熏洗两目。内服以荆、蝉、喿、菊、 密蒙、青葙清散风热为君；然赤痛由热郁血分，故以茺蔚、赤 芍、明砂行血止痛为臣；佐以酒浸生川军使血热从下焦分消，谷 精、蕤仁明目止泪；使以蒺藜通络以活血也。
处方荆芥穗一钱二分蝉衣八分，去翅足霜喿叶一钱 白菊花钱半密蒙花一钱青葙子一钱二分茺蔚子钱半夜明 砂二钱谷精珠钱半酒浸生川军八分赤芍二钱白蒺藜钱半 蕤仁五分（去油）水煎服。
次诊连服三剂，眼白已渐退。惟眼珠尚有红丝，痛而羞明 流泪。改用杞菊四物汤加味，凉血泄热以止痛。
次方鲜生地三钱生赤芍二钱五分当归须钱半抚川芎 四分白池菊三钱北枸杞一钱白蒺藜一钱八分川红花八分 四制香附五分（打）茺蔚子钱半净蝉衣五分淮木通六分 水煎服。
三诊昨服方三剂，大效。白眼珠红丝退净，眼痛痊愈。今 将四物汤前方去赤芍换白芍，生地换熟地，归须换归身，加桑菊
养血驱风以善后。
三方大熟地四钱杭白芍二钱五分当归身三钱抚川芎
五分冬桑叶八分白菊花一钱五分水煎服，二剂痊愈。
效果服初方白眼珠红退，尚有红丝•，服二方红丝退净，眼 痛除；服三方眼明如常。
廉按：此治风火时眼，妙在生川军一味，則升散与泄降互 用，为眼科表里双解之良法，虚证不宜。
目风生翳案（内科）
范琴若（住金华清渠十字街)
病者江银仙女，年十五岁，体瘦，住金华淸渠。
病名目风生翳。
原因初由风热侵目，失治前内陷生翳。
证候两目微红不痛，但见白驗侵睹，目多羞涩难开，视物
不清。
诊断脉浮弦涩。浮弦属风，涩属瘀热。此由风热盘踞目 白，目白属肺，肺热络痳而生翳也。
疗法外用搐鼻散，以宣肺窍。内服汤药，以白及、木賊、 蝉退、蛇蜕去翳为君，归、地、荷、芎、枯芩活血解热为臣，佐 以桔、甘宣肺气以达膜，使以砂仁、车前运气化以泄余热也。
处方白及二钱木贼草钱半净蝉退七个蛇蜕五寸归 尾一钱细生地三钱苏薄荷八分川芎七分枯黄芩一钱（酒 炒）苦桔梗一钱甘草梢五分（生）砂仁三粒车前子八钱 效果初诊二剂，眼转红肿略痛。中用手术外治。末诊二 剂，日渐翳去肿退，目光回复而痊。
廉按：此治风热生翳之方法，若实热与阴虚皆忌。风药助火 劫阴，故医必查明原因，随证发药为首要。
喉风案（儿科）
孙少培（住南京仓巷）
病者孙西海（即少培次子），年五岁，住南京仓巷。
病名喉风。
原因平素口腹不慎荤腥，痰滞俱重，阻遏气机，酿痰为
咳，喉音顿失。
证候咳有痰声，痰难唾出，始起即觉音哑，至夜半转为音 嘶，次晨视其喉，下关微有白点。
诊断喉风一证，与白喉相近，每当盛行之时，死亡载道。 征诸喉科专书，虽载有各种喉风图考及治法，遇有是病发生时， 尝依法施治，结果则收效甚少。次男西海患是病，日暮时忽咳 嗽，至夜半渐觉音嘶，痰声亦响，心疑为喉风。次晨起急视其 喉，蒂丁下垂，喉关微有白点，动则生喘，诚为喉风重证。乃遨 中医濮凤笙君、西医欧阳晓堂君，共商治疗方法。灌君先至，诊 脉诧曰：“病人气息虽粗，精神甚爽，且行走如常，喉中微有白 点，以证象论，何至六脉皆闭，断为喉风初期。六脉俱闭者，乃 痰火壅遏，空窍闭塞，盖肺主一身之气，《脉经》云：气动脉应 阴阳之义，是病痰火上干，清肃之令不行，故六脉俱闭也。斯时 用药，恐有缓不济急之虞。”适欧阳君亦至，诊视以后，公决先 用血清注射法以开其闭。手术既毕，越一小时脉即回，瀵君复审 察一度曰：“证虽险恶，所幸医治尚早。颊红唇绛者，肝胃伏火 为虐。《内经》谓一水不能胜二火，然阳盛者阴必虚，今按脉滑 大而实，滑者痰也，大者虚也，实者胃实也，书云下之则愈。惟 斯时险象已过，用药宜遵《内经》补上治上制以缓之义。”爱共 商治法，制法如下。
疗法汤液疗治，以糌米专于补肺，并淸金化热之沙参为 君，甜杏仁、川贝母止嗽化痰为臣，海浮石活痰定喘为佐，更用 花粉止渴、疗喉痹，白蜜润燥通幽为使。
处方糯米一撮南沙参三钱甜杏仁二钱海浮石二钱 川贝母三钱花粉三钱先以轎米煎汤代水，烺药加人白蜜三钱 冲服。
效果照方一剂廉完，喘即平。次日濮君来诊，则曰病已转 危为安。惟咳嗽音哑，饮水作呛，肺虚显然。补肺之品，无有出 糯米之右者，食粥作呛，何妨煮烂饭与之。以后逐日来诊，但审 察其形状而已，逾半月喉音乃复。
廉按：喉风有实有虚，此治肺虚喉风之方法，故仿前哲钱仲 阳阿胶补肺散意，方亦清穗。濮凤笙君素以喉科名，品学兼优， 人颇诚实。此案所述，决非说语，后学不必以糯米黏腻，致生疑 惑也。
缠喉风案（内科）
燕庆祥（住永修官塘区）
病者姜孔印，年四十余岁，江西永修人。
病名缠喉风。
原因其人素好饮酒，奔走路途过多，感受秋燥而发。
证候喉忽红肿，项外亦然，汤水不能下咽，痰涎壅塞，声 如拽锯。发后约四句钟时，呼吸几绝，忽又发狂，手舞足蹈，六
七人不能揿住。
诊断虽因其狂不能诊脉，而证实见表面，一视便明。盖由 肺胃积热，复感风燥，則明明为缠喉风。
疗法此为急症，不可缓图。即嘱其用多数人，将病者揿
住，用针刺两手少商穴，随用温水两钟、桐油两匙，将鸡翎蘸油 探人喉内，连探两次，涌出许多痰涎，病势稍平。
处方生石裔一钱確砂六分牙硝三分胆矾三分元明 粉二分梅冰片二分名白绛雪散。加牛蒡子八分射干一钱 青黛六分共研细末，用笔管吹入喉中三次，其肿已消一半。
接方牛蒡子一钱青连邈二钱锻石裔六分川贝母二钱 元参三钱苏薄荷一钱金银花二钱片芩一钱名加减淸咽利 膈汤。外加紫雪丹五分射干五分药汤调下。
效果服二剂，病即痊愈。
廉按：缠喉风一证，多属风疚缠喉，其来也速，其去也亦
速，全在善治者銲证确当，治法敏捷，方能默收捷效。此案尚属 轻证，故但用一外吹、一内服，两方奏功。
马脾风案（儿科）
张际春（住泰兴北城外)
病者李伯壎子，年四岁，住泰兴王垄。
病名马脾风。
原因赤痢延久，未节饮食，致痰滞内蕴，风寒犯肺。
证候先咳嗽数日，喘生倏忽，声嗄鼻扇，身热，面淡白。 诊断指纹隐伏，舌苔厚腻。病因风寒而痰闭于肺。经曰： “诸气腋郁，皆属于肺。”肺合皮毛，为气之主。风寒既然外束， 肺气焉得舒展，所以内蕴之痰，合邪而愈壅，气道愈塞，塞甚则 危矣。
疗法急用葶苈之苦大泻肺气，大枣之甘以保胃气，麻黄辛 开，杏仁苦降，甘草甘缓，使肺受之邪，无可逗留其中，陈皮、
茯苓以利其气，萝卜汁、姜汁以豁其痰。惟恐药不瞑眩，不足以
救危疴于顷刻，按本草牵牛子主治马脾风症，故加牵牛子之猛， 助诸药之力，俾可从大便而下也。
处方水炙麻黄八分葶苈子二钱（炒）广皮钱半光杏 仁三钱姜汁三滴（冲）黑白丑二钱（炒）赤茯苓三钱炙 甘草八分萝卜汁一小匙（冲）大枣五枚
效果一剂，大便下白黏如痰，痰喘声嗔顿平。三四日后， 痢亦随清。
廉按：万密斋曰：午属马，为少阴君火。心主热，脾主虚， 心火乘肺，牌之痰升，故肺胀而暴喘，谓之马脾风。马脾风者， 肺胀也，上气喘急，两换扇动，鼻张闷乱，喘蝎声嗄，疚涎癦 塞，其症危急，宜急攻之。此案外因风寒，内因痰滯，故用麻黄 汤去桂枝开肺气以散风寒，用苈、枣、陈、苓、卜姜二汁降肺气 以豁痰滞，又佐以黑丑之气味猛烈，使痰泱从大便而下，较之但 用牛黄夺命散尤为周到。与万氏以葶苈丸去防己加大黄除肺之 热，合小陷胸汤除肺之痰，一治风寒挟疚而暴喘，一治风热挟痰 而暴喘，临危取胜，异曲同工。
肺风痰喘案（儿科）
何拯华（绍兴同善局）
病者王姓孩，年一岁零两月，住琶山。
病名肺风痰喘。
原因素因儿衣太厚，内有伏热，继因风伤肺而暴发。 证候身热面红，顿咳抱首，瘐鸣气壅，忽然大喘，胸髙鼻
扇，右胁陷下。
诊断脉不足凭，看指纹青浮而滞。此《内经》所谓“乳子 中风热，喘鸣肩息”，龚云林所云“俗称马脾风”也。小孩最多，
病势最急而险。
疗法必先辛凉散其风，故以薄荷为君，辛润豁其痰，故以 梨汁、姜汁为臣，然病势如此急烈，不得不用急救之药，故以保 赤散为佐，庶能降痰如奔马，使以白蜜，不过缓保赤散之烈性
而已。
处方薄荷霜一厘雪梨汁一杯生姜汁两滴净白蜜一
小匙
上药和匀，器盛，重汤炖一时许，调下保赤散三厘。 效果一剂即大吐痰而热退，二剂喘鸣已平，即能吮乳。原 方去保赤散、薄荷繙，加鲜喿沥一小匙，疾竟痊瘳。
廉按：小儿风热暴喘，较之各种疾喘，尤为难疗，俗称马脾 风者，言其病势之危急也。儿科名医万氏密斋曰：午属马，为少 阴君火。心主热，牌主虚，心火乘肺，脾之痰升，故肺胀而喘， 谓之马牌风。马牌风者，肺胀也。上气喘急，两胁肩动，鼻张闷 乱，喘鸣声嗄，疾涎衋塞，其症危恶，宜急攻之。若至胸高肩 耸，汗出发润，則不可治矣。此案方用保赤散，善能通气开痰， 先使痰从口吐出，继則从大便而出，适合急攻之法，调入于降痰 四汁饮之中，以柔济刚，处方配合鎖有巧思，非杂凑成方者 可比。
风嗽案（内科）
黄衮甫（住金山吕巷）
病者吴右，年三十四岁，雇工，住杨秀浜。
病名风嗽。
原因风水交袭，表里不宣所致。
证候咳嗽渐作，咳痰黏腻，气逆不舒，额上略有微汗^
诊断脉右浮弦，左迟，舌上白苔，辨证察脉，知属风水之 咳嗽证也。夫肺主皮毛，皮毛者肺之合也。风水由皮毛而侵及 肺，风邪既不外解，水邪又不下渗，壅闭上焦，窒碍呼吸，动则 始咳，咳极则喘。
疗法方用杏仁宣表，细辛、干姜、半夏化饮，五味子、茯 苓、紫菀、款冬降气肃肺，治风水嗽之未化热者，非辛温之药，
其孰能愈之。
处方苦杏仁三钱淡干姜五分白茯苓三钱生白果十粒 北细辛三分五味子五分款冬花三钱炙甘草三分制半夏三 钱炙紫菀三钱
效果服药三剂而咳痊愈。
廉按：风寒外搏，水饮上冲，小青龙汤加减，却是对证良 方。额上既有微汗，去麻黄加紫菀、茯苓宣肺利水，调刑亦有 斟酌。
风咳失音案（儿科）
孙少培（住南京仓巷）
病者丁贵之女，年四岁，住南京碑亭巷口。
病名风咳失音。
原因春病风温，病已小愈，越旬日忽咳嗽音哑，某医误用 温表，次日即大汗大喘。
证候面色青黯，头汗如注，咳喘音嘶，饮水作呛，目上 视，不得眠，头倾肩抬，口鼻只有出气。
诊断脉两手俱不应指，病势甚危。其声哑者，由于肺热， 热盛则熬液成痰，痰因火而生，火因痰而炽，痰火交结，最易障 碍清窍，以致变证丛生，肺失清肃之权也。前哲费建中云：“肺
虚者，咽水呛喉。”今仿其意，作虚脱证断。
疗法肺虚必先补其母，故用醣党参、淮山药补脾为君，阿 胶、糯米补肺为臣，杏仁、兜铃淸金润肺，麦冬、五味敛肺定嚙 为佐，炙甘草、鸡子白和中清音为使。
处方潞党参五钱淮山药五钱（生打）陈阿胶三钱（烊 冲）杜兜铃钱半炙甘草八分甜杏仁三钱原麦冬二钱五 味子五分鸡子白二枚生糌米五钱煎汤代水。
效果一日连服两剂头煎，次日复诊，喘平汗止，语言如 常。惟咳唾黏痰，肺虚而燥，进甘咸润燥法。原方去党参、淮 药、兜铃、五味等四味，加暹燕窝一钱，北沙参、川贝、水晶糖 各三钱。叠进三剂，再遨诊脉，六脉软滑有神，目灼灼有光，囑 其不必服药，用光燕窝一钱，葡萄干念粒，真柿霜一钱，调养旬 余而愈。
廉按：此因风咳过用散削，肺气蠊虚而变，看似危险，实則 根本未漓，故用麥麦散合阿胶补肺散大刑培元，挽回得及。若因 病久元虚，见此现状，埘肄痨末路，决难救济，此种方法，亦如
水投石矣。
风哮案（儿科)
何拯华（绍兴同善局）
病者朱姓儿，年九岁，住朱家湾。
病名风哮。
原因素有奶哮，由风伤肺而发。
证候初起恶寒发热，面赤唇红，继則痰涎上壅，喉中贻购 如水鸡声，或如拽锯，鼻扇口干，二便不利。
诊断脉右浮滑搏数，左浮弦，舌苔黄白相兼。脉证合参，
此由于痰火内郁，风寒外束。《内经》所谓“肺病者，喘咳逆气， 身热不得卧，上为嚙呼”是也。
疗法非麻黄不足以开其肺窍，非石青不足以淸镇痰火，故 以为君；然痰为有形之物，故又以橘、半、蒌、枳为臣，辛滑涤 痰，化浓为薄，化薄为无；佐以杏仁下气降痰，使以甘草调和诸 药也。
处方麻黄五分光杏仁钱半生石裔四钱（研细）淸炙 草五分广皮红一钱姜半夏钱半栝蒌仁四钱（杵）生枳壳 一钱生姜汁四滴淡竹沥两瓢（分冲）
效果一剂知，二剂诸证皆减，后用清金丹（莱菔子一两拌 炒猪牙皂五钱研细，姜汁竹沥打面粉糊丸，如绿豆大，每服十 丸，朝晚各一次，用金橘铺一枚，剪碎泡汤送下），调理旬日 而痊。
廉按：小儿奶哮，往往由儿患伤风，乳母不知忌口，凡荤酒 油腻盐醋酸成姜椒辛辣芥菜面食等一概乱吃，以致乳汁不清，酝 酿而成。成則頗难除根。此案汤丸二方，确切病情，宜乎投之辄 效。惜近世畏麻黄石膏如虎，不肯放胆照服耳。
风疟案（内科）
何拯华（绍兴同善局）
病者韩瑞宝，年三十五岁，业商，住东关镇。
病名风疟。
原因夏令受暑，潜伏膜原，至秋感凉风而发。
证候风袭于表，头疼自汗，淅淅恶风，暑伏于里，寒少热 多，其状如疟，便溏溺热。
诊断脉右浮弦，左浮滞沉数，舌边尖红，苔白兼黄。脉证
合参，内经所谓“夏暑汗不出者，秋成风疟”也。
疗法初用辛散开达，达原饮加减；继用和解表里，柴芩汤 加减；终用养阴开胃，麦门冬汤加减。
处方荆芥穗钱半草果仁五分花槟榔一钱焦山栀三钱 防风一钱卷川朴一钱木賊草一钱淡香豉三钱
次方川柴胡一钱生枳壳一钱广皮红八分青子芩钱半 苦桔梗一钱仙露夏钱半鲜生姜一钱细芽茶一钱阴阳水 煎药。
三方原麦冬钱半北沙参一钱北秫米三钱（荷叶包煎） 仙半夏一钱鲜石斛二钱鲜稻穗二支
效果服初方一剂，头痛除、恶风已，寒热分清。服次方二 剂，寒热虽减而不止。原方送下半贝丸三分，一日两次。四脤而 疟住。终服第三方，连进三剂，胃气健而病愈。
廉按：凡疟疾之因，外感不外风寒署湿，内伤不外痰食。此 案虽名风疟，但署为内因，风为外因，先解其外，后清其内，此 用药一定之步骒。其得力在第二方，和解清透，效果眧然。
伏风阴疟案（内科）
庄虞卿（住丽水第十一中学校)
病者吕仲远，年逾三稔，体弱，住太平坊。
病名伏风阴疟。
原因平素体衰，因感风伏而不发，直至深秋，发为阴疟。 证候寒热往来，三日一发，汗多苔白，饮食少思。
诊断脉左寸虚大，右关弦缓。脉证合参，此由伏风而变三 阴疟也。夫胃者卫之源，脾者营之本，饮食少思，脾胃之衰弱可
知，正因脾胃累虚，营卫不和，而作寒热，正《内经》所谓秋成
风疟也。
疗法只宜牌胃双补，不必治疟，俾营卫调而寒热自已，此 从源本施治，上乘法也。用桂枝、黄芪护卫，归、芍养营，参、 草补益脾胃，姜、枣调和营卫。
处方川桂枝一钱生黄芪三钱当归二钱生白芍二钱 西潞党二钱清炙草一钱生姜一钱大枣三枚
效果十日寒热势衰，继以补中益气汤善其后，两旬疟遂 痊愈。
廉按：阴疟之为病，阳分大虚必挟寒，阴分大虚必挟热。况 汗多苔白，饮食少思，牌霣之虚寒，尤为显著。方用桂枝汤加 参、芪、当归，营卫双调，螭是对证疗治，自有奇功可据也。寒 甚者，丁香、附子亦可加入。
风泄案（内科)
何拯华（绍兴同善局）
病者陈丽生，年三十岁，业商，居柯桥东官塘。
病名风泄。
原因暮春外感风邪，不脤药而病愈，至首夏顿病飧泄。 证候肠鸣腹痛，一痛即泻，泻多完谷，溺清而短。 诊断脉弦而缓，左强右弱，苔薄白滑。凭脉断证，即《内 经》所谓“春伤于风，夏生飧泄”也。腹痛而泻出完谷者，肝横 乘脾也。故《经》云：“脾病者，虚则腹满、肠鸣、飧泄、食 不化。”
疗法初用刘氏术、芍、陈、防等止其痛泻为君，佐川芎升 散其伏风，炒麦芽消化其完谷；继用五味异功散升补脾阳为君， 佐以白芍、煨姜酸苦泄肝。
处方炒于术二钱陈广皮一钱川芎一钱煨防风一钱 生白芍钱半生麦芽钱半，荷叶一钱（剪碎拌炒）
次方炒党参钱半浙茯苓钱半炒白芍二钱煨姜五分 炒于术二钱新会白一钱清炙草六分
效果进第一方两剂，痛泻大减，惟肢懈无力，胃纳甚鲜。 进第二方三剂，痛泻止而胃气健。终用饭坞莲子，每日嚼十四 粒，调养七日而痊。
廉按：风泄即肠风飧泄，《内经》所云“久风为飧泄。”此症 甚多，医者往往误认为食积化泻，或误认为湿积所致，而不知伏 风之为病，以致邪气流连，乃为洞泄，不可挽回者數见不鲜。此 案引经证医，探源用药，妙在刘草窗法，确是飧泄专方，用多奏 效。接方用钱氏异功散加味，愜合清气在下則生飧泄之经旨。故 为医者，不可不精究《内经》也。
风肿案（内科）
何拯华（绍兴同善局）
病者徐水生，年念五岁，业商，住绍城西郭门头。
病名风肿。
原因素因水停于下，现因风袭于上而发病。
证候头痛恶风，面目浮肿，肿而且亮，两手微厥，足肿而
冷，便溏溺短。
诊断脉浮缓沉迟，舌白滑兼淡灰。脉证合参，浮缓为风， 风性阳，轻清上浮，故面目独肿，沉缓为水，水性阴，重浊下 凝，故足肿且冷。朱丹溪曰：面肿属风，足肿属水，洵不诬也。 疗法麻附细辛汤合五皮饮主之，使风挟寒水之气从皮里膜
外排泄而出，则上下之肿自然分消而去。然非温不能蒸水化气，
泄气出汗，故用辛附之辛热助麻黄以发风水之汗，若五皮饮不过 以皮达皮，取其消皮腠之积水而已。
处方麻黄一钱北细辛六分生桑皮四钱冬瓜皮四钱 淡附片八分新会皮钱半浙苓皮四钱五加皮三钱
效果连服二剂，周身津津汗出，头痛及面目肿皆除。原方 去麻、附，加丝瓜络四钱，用路路通十个、丝通草五钱，煎取清 汤化水煎药。叠进三剂，小便畅利，足肿全退而愈。
廉按：此从仲景华佗之成方既化而出，仿《内经》复方之 法，凡治风挟寒水化肿，投无不效，其妙处全在麻黄一味。惟现 在绅富病家，往往畏麻黄而不敢服，实則药在对症，对症即是穗 当，非用通套疲药以塞责，谓之稳当也。就余所验，凡发风寒之 汗，麻黄只用四五分至六七分即能出汗，发风水之汗，非一钱至 钱半不能出，从未犯过汗亡阳之弊。奉劝病家，竞可放胆而服， 不必畏忌。
历节风案（妇科）
何拯华（紹兴同善局）
病者何家福之妻，年四十六岁，住峡山。
病名历节风。
原因素因血气虚寒，现因风挟寒湿，直中血络，遍历关节
而成。
证候历节挛疼，痛不可忍，屈伸不得，难以转移，发作不
热，昼静夜剧。
诊断脉左浮弦急，右沉弱，舌苔白腻。脉证合参，张仲景 所谓沉即主骨，弱即主筋，浮则为风，风血相搏，即疼痛如掣，
历节痛不可屈伸是也。
疗法乌头桂枝汤加减。方以乌头含麻醉性善能麻痹神经以 止痛，故用之为君；臣以黄芪托里达表通行三焦，麻黄开皮达腠 上行外通，使肢节留伏之寒湿一齐外出；佐以桂枝横行手臂，牛 膝下行足膝，皆有活血除疼之作用；使以芍、甘、白蜜酸收甘润
以监制之。
处方制川乌八分生黄芪钱半净麻黄八分川桂枝一钱 淮牛膝三钱（生）生白芍钱半清炙草八分上药用水两碗， 白蜜一匙，煎成一碗，温服。
次诊前方连服两剂，痛虽渐减，而屈伸不利如前，形气贏 弱，颇难支持，脉仍沉弱，惟左手浮弦已减。法当通补兼施，八
珍活络汤主之。
次方丽参须八分浙茯苓三钱全当归三钱酒炒生地二 钱薄桂五分生于术钱半清炙草六分羌、独活各五分（酒 炒）赤芍钱半川芎一钱（蜜炙）片红花六分制川乌三分 酒水各一碗煎服。
效果叠服四剂，挛痛已除，手足亦可屈伸，人能支持，步 履可扶杖而行。遂嘱其服史丞相遇仙酒，一日两次，每服一小酒 钟，旬余即痊。
廉按：《金ft要略》分历节病因有四：一因汗出入水中，二 因风血相搏，三因饮酒汗出当风，四因饮食味过酸咸。此案即风 血相搏，为历节痛风之总因，男妇犯此者最多。《病源》、《千 金》、《外台》均谓之历节风，以其痛循历节，故曰历节风，条如 虎咬，故又曰白虎历节风。初方用乌头桂枝湯，必辨明风挟寒湿 搏其血络，乃可引用。接方用八珍活络汤，亦必其人血气虚寒始 为相宜。故医者治病，必先求其受病之原因及病者之体质，然后 可对证发药，以免貽误，此为临证之第一要著。
历节痛风案（内科）
严绍岐（住绍兴昌安门外官蟾桥)
病者张兆荣之妻，年四十一岁，住昌安门外杨港。
病名历节痛风。
原因素因血虚肝旺，暮春外感风热，与血相搏而暴发。
证候头痛身热，肢节挛疼，不能伸缩，心烦自汗，手指微
冷，夜甚于昼。
诊断脉浮弦数，左甚于右，舌红苔白薄滑。脉证合参，此 巢源所谓历节风之状，由风历关节与血气相搏，交击历节，痛不 可忍，屈伸不得是也。
疗法凡风搏血络瘀筋痹肢节挛痛者，当专以舒筋活络为 主。故重用羚角为君，筋挛必因血不荣养，即以归、芍、川芎为 臣，然恐羚角性凉，但能舒筋不能开痹，少用桂枝之辛通肢节为 反佐，而使以薄荷、牛蒡、连芽桑枝者，疏风散热以缓肢节之疼 痛也。
处方碎羚角钱半（先煎）当归须一钱生赤芍钱半川 芎八分桂枝尖三分苏薄荷七分炒牛蒡一钱连芽喿枝一两
效果连服三剂，外用冯了性酒没透绒洋布以搽擦诸肢节痛 处，汗出溱溱，身热痛大减，手足亦能屈伸。惟神烦肢麻，溺秘 少寐。即将原方去归、芎、桂枝，羚角改用八分，加淡竹茹三 钱、鲜竹叶心三钱、辰砂染灯心三十支、莲子心三十支。又进三 剂，夜能安眠，溺通麻除。终用炒喿枝二两、马鞭竹一两、鮮茅 根一两、天津红枣四枚，每日煎脤，调理而痊。
廉按：历节痛风：因于寒者，辛溫发散；因于热者，辛凉轻 扬，固已，但宜分辨痛状施治。如肢节挛痛、伸缩不利者，血虚
液燥也，法宜滋血润煤，四物汤加首乌、木瓜、杞子、甘菊；肢 节肿痛、遇阴雨更甚者，风*入络也，法宜駆风活络，大羌活汤 加小活络丹；肢节注痛、得捶摩而缓者，风湿在经也，法宜散风 胜湿，灵仙除痛饮；肢节烦痛、肩背沉重者，溪热相搏也，法宜 化湿泄热，当归拈痛散加减；肢节刺痛、停着不移者，瘀血阻隨 也，法宜消瘀活络，趁痛散加减；肢节热痛、夜间尤剧者，阴火 灼筋也，法宜滋阴降火，四物汤合加味二妙丸；肢节木痛、身体 重滯者，湿痰死血也，法宜豁痰活络，半夏苓术汤加小活络丹； 肢节酸痛、短气脉沉者，留饮也，法宜竭饮涤疚，半夏苓术汤加 指迷茯苓丸；历节久痛者，邪毒停留也，法宜以毒攻毒，麝香.丸 与乳香停痛丸间服；历节麻痛者，气血鞮滞也，法宜通气活血， 千金防己汤加五灵散。此案肢节挛痛、不能伸缩，与血虚液燥证 虽相同，而病由风热搏jk，則原因各异，故处方用药，亦自不 同。可见病因不一一■者因得之。《内经》所以治病必求于本也。
赤游风案（内科）
李柽平
病者幼童，年十五岁，忘其姓名住址。
病名赤游风。
原因偶感外邪，前医皆作痧证治，用开药表药不愈。 证候两臂两腿发痞癯而色红，浮肿熗热，痒而兼痛。 诊断脉现浮缓，遂断为赤游风，非痧也。由脾肺燥热而兼 表虚，腠理不密，风邪袭人，怫郁日久，与热相搏，滞于血分,
故色赤。
疗法针药并用。先针刺百会（在前顶后一寸五分，适当头 之正中）及委中（当膝颺窝之正中）二穴，寻按爪弹，俾气散而
风解：继以四物汤活血止痛，加荆、防、蝉、独、柴、薄、喿皮 等散风解热。
处方细生地三钱全当归二钱赤芍一钱川芎一钱荆 芥钱半防风钱半苏薄荷一钱生喿皮一钱蝉蜕一钱川柴 胡七分独活七分
效果脤一剂，病稍减轻。次日复刺一次，又进一剂，至三 日而痊。总使气血调和，针功收效。西医之刺神经，中医之刺经 穴，名虽殊而实则一也。
廉按：赤游风惟小儿最多，皆由胎毒内郁，风热感触而发。 其治法针刺与药物互用，自然奏功更速，手到病除。然针与药， 其功相等，药之治病，一服不愈，必须再服，再服不尽，鑪以三 服，针亦犹是，观此案而益信矣。
鹤膝风案（内科〉
熊鼐成（住樟树洋湖圩)
病者金春霖，年三十六岁，商人，住淸江。
病名鹤膝风。
原因病者前数月曾患有疑似之花桷症，治愈后，续因感受 风湿，发生本病。  ，
证候初起左膝盖疼痛，久之渐发红肿，上下肌肉消瘦，形 同鹤膝。医遵林屋山人方，治以阳和汤，病益加剧。患部赤热锨 肿，膝弯屈如弓，不能履地，夜间骨痛筋跳，鸡鸣后始能安枕， 饮食尚佳，二便微热。
诊断鹤膝风方书论治，皆以风寒湿痹于膝，专主温补其气 血，使肌肉滋荣，血气流行，其疾自愈。余证以历年疗病经验， 似古法未能尽是，此证大都感受风寒湿三气居多。今细察病者舌
苔微黄，脉左右俱弦数，风热已属可征。患部又红肿疼痈，证非 阴性，尤属显然。医不凭脉辨证，误以鹿胶、炮姜等温补之剂助 桀为虐，宜其病益剧。幸调养合宜，胃气犹旺，阴被劫而未损， 病虽误药，加意疗治，尚可复原。
疗法初诊宜厉行驱风逐湿，兼凉血解毒为主，继取柔润熄 风之义，用滋阴养血之品以善其后。
处方初诊方驱风逐湿，凉血解毒。
五加皮四钱杜苍术、川牛膝、川黄柏各三钱真蕲蛇二钱 白颈蚯蚓二钱生地三钱归尾三钱生甘草一钱丝瓜络三钱 嫩桑枝一两初服酌加大黄一二钱，服后去之。蕲蛇、蚯蚓研 末，淡酒冲服，更妙。
又方再诊方滋阴养血，柔润熄风。
大熟地、当归各四钱牡丹皮三钱地骨皮三钱五加皮三 钱川牛膝三钱黑驴胶、龟胶、白颈蚯蚓各二钱炙甘草一钱 嫩桑枝五钱
效果服初诊方三四剂后，即有奇效，膝不痛，筋不跳。十 余剂后，红肿亦退，足渐能行。二十剂后，改服滋阴养血之剂，
月余痊愈。
说明此证余用中药治疗外，兼采西法，以法国成药美卢白 灵于患部施行肌肉注射，隔日一次，收效尤速。
廉按：此案不但风溪热三气，想必有慢性梅毒潜伏于胚膝之 中，而酿变类似鹤膝。案中发明，劈去常解，殊有新识。前后两 方，步驟井然，妙在初服酌加大黄一二钱以逐梅毒，真溫故知新 之佳案也。
j
鹤膝风案（内科）
庄虞_ (住丽水第十一中学）
病者武桂章，年逾四稔，体弱，寓上真殿。
病名鹤膝风。
原因平素气血衰弱，风寒湿三气乘虚而痹于膝。
证候两膝肿大，上下股胫枯细，足膝疼痛，筋脉不舒。
诊断脉左尺浮缓，右尺迟弦。脉证合参，此鹤膝风证也。 膝内隐痛，寒胜也，筋急而挛，风胜也，筋缓无力，湿胜也，风 寒湿三气合痹于膝，故胫细而膝肿。但邪之所凑，其气必虚。治 宜养其气血，俾肌肉渐荣，后治其膝可也。此与治左右偏枯之证 大同，夫既偏枯矣，急溉其未枯者，得以通气而复荣，切不可急 攻其痹，以致足痿不用。
疗法用当归、川芎、酒芍、西潞、生芪、炙草、生白术、 茯苓以补其气血，细辛、独活、灵仙、防风、秦艽、桂枝以祛其 风寒，'防己、川断[]、苡仁、木瓜、淮牛膝、五加皮舒筋而渗 湿，加海桐皮、片姜黄、海风藤宣络而止痛。
处方全当归二钱川芎一钱酒白芍二钱生黄芪三钱 炙甘草八分生于术钱半云茯苓三钱北细辛七分威灵仙一 钱独活一钱青防风钱半左秦艽钱半川桂枝一钱生苡仁 五钱木瓜一钱淮牛膝钱半五加皮钱半海桐皮钱半片姜 黄一钱海风藤钱半每日服二剂。
效果十日痛稍愈，足能伸缩，两旬膝肿退，四旬扶杖能 行，两月步履如常矣。
廉按：鹤膝风初起，縢盖骨内作痛，如风气一样，因循日 久，膝肿粗大，上下股胫枯细，形似鹤膝。总由足三阴亏捆，风
寒湿流注之为病也。此案发明因证，确实谇明，方从大防风汤加 减，看似药品太多，实則如韩信将兵，多多益善，四旬扶杖能 行，两月步履如常，信然。
鹤職风案（内科）
易华堂（住永川北门）
病者周奠章，年甫二旬，住永川茶店场。
病名鹤膝风。
原因远行汗出，跌人水中，风湿遂袭筋骨而不觉。
证候始则两足酸麻，继而足膝肿大，屈伸不能，兼之两手 战掉，时而遗精，体亦贏瘦。疗治三年罔效，几成废人。
诊断左手脉沉弱，右手脉浮懦。脉证合参，此鹤膝风证 也。由其汗出人水，汗为水所阻，聚而成湿，湿成則善流关节。 关节者骨之所凑，筋之所束，又招外风人伤筋骨，风湿相搏，故 脚膝肿大而成为鹤膝风。前医见病者手战遗精，误认为虚，徒用 温补，势瀕于危。岂知手战者系风湿人于肝，肝主筋而筋不为我 用，遗精者系风湿人于肾，肾藏精而精不为我摄。溯其致病之 由，要皆风湿阶之厉也，设非驱风去湿，其病终无已时。
疗法择用仲景桂枝芍药知母汤，桂枝、芍药、甘草调和营 卫，麻黄、防风驱风通阳，白术补土去湿，知母利溺散肿，附子 通阳开痹，重用生姜以通脉络。间服芍药甘草汤，补阴以柔筋。 外用麻黄、松节、芥子包患处，开毛窍以去风湿。
处方川桂枝四钱生白芍三钱白知母四钱白术西钱 附子四钱（先煮）麻黄二钱防风四钱炙甘草二钱生姜 五钱
次方生白芍六钱淸炙草三钱
三方麻黄一两松节一两芥子一两研匀，用酒和调，
布包患处。
效果服前方半日许，间服次方一剂，其脚稍伸。仍照前法 再服半月，其脚能立。又服一月，渐渐能行。后守服半月，手不 战，精不遗，两足行走如常，今已二十余年矣。
廉按：足胫渐细，足膝漸大，骨中痠痛，身渐瘦弱，此鹤膝 风证也。其证有二：一本于水湿之入骨，重而难移，痛在一处而 不迁；一本于风湿之入骨，轻而可走，其痛移来移去而无定。二 者因证不同，治亦随之而各异。此案病因，系風湿内袭筋骨而 成，法宗仲景，方亦对证，药晚瞑眩，康疾自瘳，真古方学派之 佳案也。
膝眼风案（内科）
庄虞卿（住丽水第十一中学）
病者郑周坂人，年逾三稔，体强，住米湖。
病名膝眼风。
原因初受风湿而不觉，继服滋补而疾作。
证候膝盖上下隐隐作痛，两膝胖肿，屈不能伸。
诊断脉左手浮紧，右手细缓。脉证合参，此膝眼风证也。 其痛游走不定，风胜也，外见胖肿，湿胜也，屈不能伸，风湿袭 于筋也。但风湿为痹，尽属外邪，经虽云“邪之所凑，其气必 虚。”然留而不去剌成为实，治宜驱风渗湿，勿投滋补，庶无留 邪之患。
疗法治风先治血，用当归、川芎、酒芍以活其血，灵仙、 秦艽、防风、独活以祛其风，生苡仁、木瓜、茯苓以渗其湿，淮 牛膝、千年健以壮其筋骨，痛久必人络，加钩藤、海风藤以通其
络。然风湿去后，血液必伤，继以加减四物汤合新绛旋覆汤，养
血舒络以善后。
处方全当归钱半川芎一钱酒白芍钱半威灵仙一钱 防风一钱左秦艽钱半独活一钱北细辛七分生苡仁四钱 木瓜七分浙茯苓三钱牛膝钱半千年健钱半双钩藤钱半 海风藤钱半每日服两剂。
接方酒洗当归钱半细生地三钱真新绛钱半旋覆花钱 半（包煎）清炙草七分酒洗白芍三钱青葱管三寸（冲，炒 香）喿枝三两，煎汤代水
效果十日肿痛稍愈，半月足能伸屈，月余已能步履，终用
接方以收全功。
廉按：膝眼风者，在膝盖下左右两旁空陷中隐隐疼痛是也。 如风胜其痛則走注不定，寒蘼則痛如锥刺，湿胜則外见胖肿。屈 不能伸者，其病在筋；伸不能屈者，其病在骨；动移不遂者，沉 寒痼冷之候也。日久失治，即漸成鹤膝风。此证辨证处方，理明 辞达，法美意良，可为后学标准，惟沉寒痛冷者不效。
风痢便脓案（内科）
何拯华（绍兴同善局）
病者金宝生，年二十六岁，业商，住绍兴府前。
病名风痢便脓。
原因初由春伤于风，至首夏恣食瓜果而病发。
证候先水泻，后便脓，腹痛在胳上下，漉廉有声，四肢镦
冷，小便清白。
诊断脉沉弦而软，舌苔白腻。予诊毕询病人曰：腹中响
声，从几时起？病人答曰：初起即有。予曰：痢无响声。病人谓
粪有白脓，里急后重。予云：肠鸣者风也，凡肠擗便脓，病虽在 肠，而内关脾脏，皆由肝郁乘脾，此乃伏气所化之风痢也。
疗法以小建中汤加减抑肝蠲痛为君，以白术健脾为臣，佐 防风以祛伏风，使以陈皮、白芷行气败脓。
处方炒白芍五钱清炙草八分大红枣四枚炒于术钱半 白芷一钱川桂枝一钱黑炮姜六分新会皮一钱煨防风一钱 炒怡糖三钱
效果服二剂，痛痢大减。原方加鲜荷叶一钱拌炒生谷芽三 钱，再进二剂，痛痢止而胃健乃愈。
廉按：肠辟便脓，果由肠风及瓜果酿成，此案方法，确系历 验不爽。故为医者，不可不研究汉方也，予日望之。
产后血虚风乘案（妇科）
胡瑞林（住黟县五都横店）
病者胡氏，年三十余岁，住陈闾。
病名产后血虚风乘。
原因产后血虚风乘，瘀凝不去。
证候产后五六日，头痛发热无汗，语言失常，心神昏聩, 如见鬼状。
诊断诊脉浮细，舌无苔。此欲作风痉也。心主血，产后血 去则脉管缩小，气管放松，而风得乘气管之松，居膜腠而不泻。 其未至痉而强直挛曲者，邪未行于经络也。产妇瘀犹未净，风邪 挟痰上迷心窍，故心神昏聩。肝主血而藏魂，心不生血，则肝亦 不藏而魂无所附，游于目自见其魄，故如见鬼状。
疗法以豆淋酒浸荆芥祛风为君，归芎生血活血、茯神枣仁 宁心安神、远志、菖蒲开心利窍为臣，泽兰、丹皮、丹参破血和
血为佐，寄生祛风、天竺黄豁痰为使，加人炙草以和诸药。
处方荆芥穗二钱（大豆炒热用酒淋之，以酒浸）大川芎 一钱熟枣仁二钱泽兰叶一钱石菖蒲八分全当归三钱云 茯神二钱炙远志八分（去骨）桑寄生钱半粉丹皮八分（酒 炒）赤丹参钱半炙甘草五分天竺黄三分
次方去天竺黄、大川芎、泽兰叶、粉丹皮、荆芥穂。
效果二剂头痛发热止，神气清。再脤次方四剂平复。
廉按：此证血虚生风，必略受外邪所致。况兼瘀血未净，方 用祛风化瘀、活血宁神，可谓标本兼顾。
[]  著：此处“著于”，现代汉语应为“着于”。因以往“著”与“着” 通，所以一律不改，保留原貌。
[]  医案“疗法”项在阐述方义时提到的药味，未在处方中出现。原
书如此，不作改动。