第十卷时疫霍乱病案
时疫霍乱案
张锡纯（住天津)
病者寇媪，年过六旬，住奉天小南关。
病名时疫霍乱。
原因孟秋下旬，偶染霍乱。经医数人，调治两日，病势垂 危，医者辞不治。其子寇汝仁来院，恳往为诊治。
证候前本吐泻交作，至此吐泻已止，奄奄一息，昏昏似 睡，肢体甚凉，六脉全无。询之犹略能言语，惟觉心中发热
难受。
诊断此证虽身凉脉闭，而心中自觉发热，仍当以热论。其 所以身凉脉闭者，因霍乱之毒菌窜人心脏，致心脏行血之机关将 停，血脉不达于周身，所以内虽蕴热，而仍身凉脉闭也。
疗法当用药消其菌毒，清其内热，并以助心房之跳动。症
虽危险，仍可挽回。
处方镜面朱砂钱半粉甘草细末一钱冰片三分薄荷冰
二分
共研细，分作三次服。病急者，四十分钟服一次，病缓者， 一点钟服一次，开水送下。
效果将末药服二次，心热与难受皆愈强半，而脉犹不出， 身仍发凉，知其年过花甲，吐泻多次，未进饮食，其气血衰惫已 极，所以不能鼓脉外出以温暖于周身也。遂又为疏方，用野台参
一两以回阳，生怀山药一两以滋阴，净萸肉八钱以敛肝气之脱 (此证吐泻之始，肝木助邪侮土，至吐泻之极而肝气转先脱），炙 甘草三钱以和中气之漓，因其心犹发热，又加玄参四钱以凉润 之。煎汤一大钟，分两次温服下，脉出，周身亦热。惟自觉心中 余火未清，知其阴分犹亏，而不能潜阳也。又用玄参、沙参、生 山药各六钱，俾煎汤服下，病遂痊愈。
说明此证初脤之药末，载在拙著《衷中参西录》，名急救 回生丹。因己未孟秋霍乱盛行时，愚在奉天拟得此方，登报广 告，凡用此方者皆愈。友人袁林普为故城县尹，用此方施药二百 六十剂，即全活二百六十人。次年南半又有霍乱证，复为寄去卫 生防疫宝丹方。（此方亦与前方同时拟者，方用粉甘草细末十两、 细辛细末两半、白芷细末一两、冰片细末二钱、薄荷冰细末三 钱、镜面朱砂三两。将前五味共和，泛水为丸，桐子大，阴干 透，用朱砂为衣，勿令余剩，每脤百丸，病重者可服一百三四十 丸。）袁君按方施药六大料，自救愈千人。大抵前方治霍乱阳证 最宜，后方则无论阴证阳证，用之皆效。《三三医书》第八种时 行伏阴刍言，载此二方并能治愈伏阴若干证，谓霍乱为至险之 证，而千古治霍乱无必效之方，幸拙拟二方用之皆效云。
廉按：张氏寿甫拜：霍乱之证，或因饮食过量，或因寒凉伤 其脾胃，将有吐泻之#，疫毒即乘虚内袭，遂挥霍撩乱而吐泻交 作矣。吐泻不已，其毒可由场胃而入心（薄大络虚里、小场乳康 管，皆与心相通，其症间有自心胞直传心者，多不及治），更由 心而上窜于脑（心有四支血脉管通脑），致脑髓神经与心俱病， 左心房输血之力与右心房收血之力为之頟减，是以周身血脉渐伴 而通体皆凉也。故治此证者，当以解毒之药为主，以助心活血之 药为佐，以调阴阳奠中土之药为使，爰拟惠救回生丹一方„若霍 乱吐泻已极，精神昏昏，气息奄奄，虚极将脱，危在目前，病势
至此，其从前之因凉因热，皆不取深究，惟急宜重用惠救田阳 汤，固其阴阳之将离，是此潢虽为田阳之刑，实則交心賢和明阳 之剂也。服此湯后，若身a林出，觉发热有煩躁之意者，宜惠滋 其阴分，若玄参、生芍药之类，加甘革以和之，熏一大荆，分教 次溫饮下。其言如此。发明霍乱之病理及其处方，可谓独出心 裁，别开生面者矣。似此佳案，的是传作，宜其《衷中麥西录》 山西s学校定为教授学生之讲本也。
时疫霍乱案
李竹溪（住芜湖米市街）
病者吴二，年逾三十，拨船头，住河南三街。
病名时疫霍乱。
原因湿热遏郁，兼贪凉饮冷而发。
证候中秋后三日夜半，突来吐泻，及至天明，已泻数十次 矣。身虽冷，反煩渴，喜饮凉水，得水旋呕，溲闭面赤，目合
汗泄。
诊断脉伏苔白。脉证合参，此湿热乱于肠胃也。其来也 暴，其势亦危。际此水逆溲闭，脉伏心渴饮汗泄，虽泻己 多，邪犹未化，纵神疲目合，有主挽正回阳者。予力违其议曰： 此病此时，尚虑其阳未通邪未化，如心烦溲闭渴饮f证，可温补 乎？独主通阳化气，以免实实之咎。
疗法太阳不开，阳明不合，故三焦气化不宣，仲圣古法可 师，五苓加黄连以坚肠。
处方大面桂心三分生苍术钱半（米泔泡制）云苓三钱 猪苓二钱建泽泻二钱小川连五分开水为引，阴阳水煎脤， 脤后饮暖水一杯。
次诊一剂吐止泻减，而心仍烦，口仍渴，溲行不爽，苔色 转黄，体仍未温，是阴可坚，而阳犹未布，气不化液也。五苓加 三石法，以淸阳明伏热。
次方前方五苓加生石裔四钱（研细）滑石三钱（包煎） 寒水石三钱甘溻水煎脤。
三诊烦渴已颺，足先回温，泻止呃来，苔转黄滑，是中宫 湿热无力输送而蒸瘐，反致胃气上逆。治以竹茹橘皮汤，合丁 香、柿蒂，加蚕沙导浊。
三方姜汁炒竹茹二钱橘皮钱半*党参钱半法半夏钱 半水炙枇杷叶五钱麦冬钱半（米炒）炙甘草五分晚蚕沙 三钱（包煎）公丁香一分柿蒂三十枚河水煎脤。
效果终以调和牌胃，祛痰涤热而愈。
廉按：湿热夹瓜果生冷，寒热相搏，陡然乱于场胃，成为霍 乱吐泻。方用五苓散加黄连，苦辛通降、芳淡渗利，泻蛋减而煩 渴如前；继用桂苓甘露饮法，熵渴除而转呃；终用竹茹橘皮浠加 减，而收全功。药随病变，S不执方，具见一片炅机活泼泼地。
时疫霍乱案
李伯鸿（住汕头仁安里）
病者李明德，年五十二岁，工厂伙夫，住汕头。
病名时疫霍乱吐而不泻，大寒似热证。
原因以贫不能购温补食物，且年老所啖皆残羹冷饭，湿寒 积而不化，欲吐则胃力不足，不能吐出食物，欲泻則肺胃力不能 下达大肠，故只吐痰水而无物。
证候大汗如洗，全身冰冷，吐止痰水，药人即吐，病日余 而大剧。
诊断夜深恳余往诊，到时病者遗嘱后事，已奄奄一息不能 言矣。两手脉微欲绝，以听脉筒听其心脏尚活，而舌有苔垢，此 凝寒似热。索阅日中所服方，果误为胃热，一派凉泻品。药人虽 未几吐出，然胃气更因此大伤，肺之嗤促愈甚，所以大剧。此凝 寒霍乱，治之须慎也。
疗法热水温罨、运用人工呼吸二法，额鼻喉耳旁腹均抹以 香窜行气药油，约十分钟，汗止息续，能言语。以浓姜汁和熊胆 液灌之，少瘥。继以理中汤加减治之。
处方生于术三钱党参六钱干姜五钱炙甘草二钱姜 半夏二钱贡川朴二钱雄猪胆汁、童便各半，拌药炒干，用水 碗半，煎至半碗，温服。
效果凝寒以胆便，同气相投，理中开化其闭结，故药人不 拒，二日即霍然愈，干事如常。
廉按：案中所叙欲吐則胃力不足不能吐出食物，欲泻則肺f 力不能下达大肠，故只吐瘐水而无物，現此則干霍乱之属寒溪一 种。方用理中加猪胆汁童便炒透，逆治之中参以从治，法从通脉 四逆加人溺猪胆汁汤脱化而来。研究古医学术者夫人而知之，妙 在先用人工呼吸法唤II神气，故能速效。处当今中西学术竞争之 时代，为中医者勤求古训、博采众方而外，不可不进取新医学 术也。
时疫霍乱案
燕庆祥（住永修官糖区）
病者吴相水，年三十余岁，江西永修人。
病名时疫霍乱。
原因其人素系中寒，春伤于风，兼感山岚痒气，故至六月
热盛之时发为呕泄霍乱。大论曰：“岁土不及，民病飧泄。”
证候身热微寒，渴不喜饮，少腹镦疼，呕泄并行，手足
拘挛。
诊断六脉沉伏，脉证合参，是土郁发为霍乱也。愚谓此等 证候，须以风木为本，以阴寒为标，以少阳之火热为中见，而其 所以然者，三阴至太阴为阴之已极，故不从本而从中见。治者能 平其木以扶中土，未有不验者。且手足所以拘挛，是即转筋之 名，然非木之克土而何？盖手足乃牌胃所司，土受木克，何怪乎 手足拘挛。若兼制其肝木，則病虽危，亦可挽回。
疗法用藿香正气散加减，方以藿香为君，白术为臣，加吴 茱萸以除阴寒而降肝逆，木瓜扶牌伐肝以舒筋。
处方藿香钱半焦野术一钱三分广皮八分格梗八分 大腹皮一钱紫苏八分川朴八分香白芷一钱仙半夏八分 茯苓三钱吴茱萸一钱木瓜钱半
次诊服两剂，呕泻痊愈，热亦退，手足亦不拘牵，处善后 方而归。
效果嘱其禁米七日。用香砂六君子汤，二剂即复原矣。
廉按••藿香正气散治风寒外感、食滞内停，或兼*邪，或吸 瘅气，或伤生冷，或不服水土等证，的是良方。若治霍乱转筋， 亦惟湿蕴于中寒袭其外者，方可珀用。此案加吴萸、木瓜，辛酸 合用，疏肝气以舒筋，尚属穂健。若溫署伏热发为霍乱转筋者， 在所切禁。
时疫霍乱案
李伯鸿（住汕头仁安里）
病者花月娥，年十八岁，词女，住汕头。
病名时疫霍乱腹痛、泻而不吐大热似寒证。
原因平日嗜食油炸脍，每日必啖数枚，以致伏火内发，陡
变霍乱。
证候腹痛暴泻，精神错乱，面白目昏，泻时有声，四肢筋 抽痠痛，视物不见。
诊断两手脉沉伏而微，惟久之則有一跃弹指。按脉微乃腹 痈所致，泻时肛门有声响，试以手按其腹，病者觉痛，脉微中有 一跃弹指。而面白目昏，虽似虚寒，经云：大热似寒，其为火部 无疑。前医施以附桂理中，所以不能治标也。然此伏火霉乱，未
易辨矣。
疗法《内经》云：“火部則发之，遵是义先施以加味火部 汤，后以加减竹叶石裔汤、加减平胃汤。
处方柴胡二钱防风二钱葛根三钱升麻七分羌活二 钱白芍四钱炙草二钱生甘草二钱葱白四株苍术三钱 次方竹叶三钱生石裔四钱（研细）六一散二钱（包 煎）薄荷二钱生白芍三钱花粉三钱赤茯苓一两原麦冬 二钱
三方苍术二钱陈皮钱半贡朴二钱甘草一钱木瓜二 钱乌梅二枚山植二钱麦芽二钱
效果翌日火发，口渴痛减，面红唇焦•展竹叶石裔后，渴 泻均止，惟胃未开不思食。最后*加味平胃汤，食进而病痊。
廉按：此即西痤所谓急性场炎症也，似霍乱而实非霍乱，治 法先发后清，秩序井然，非得力于东垣仲景者不办。
时疫霍乱案
李伯鸿（住汕头仁安里）
病者李秉乾，年五十余岁，住汕头。
病名时疫霉乱。
原因病者体碩大雄伟，生平无病，行年五十余，只在沪一 病，连此二次而已。惟索具怪脉，遭病必重，在沪为其挚友治 愈。此次在酒楼赴宴回，忽患霍乱，嘱家人急请伯鸿。余到诊 时，病者已失知觉。
证候吐泻腹痛抽筋，大汗淋滴，面黄土色，失知觉，不能
言语。
诊断病者索具怪脉，一至即止，代复如散沙，无病时亦如 此。脉已难据，体温又因霍乱而难探，只按其外候，断为霍乱
而已。
疗法下以热水温罨，上以还魂水醒膾，约十分钟，面色红 活，手足能动，略知人事。即以止痛药止其痛，病者安卧睡去。 随以后方服之，遂霍然愈。
处方广郁金钱半（生打）杜藿香三钱制苍术二钱羌 活二钱木瓜三钱六神曲三钱台乌药二钱生白芍三钱贡 朴二钱益元散三钱（包煎）
效果翌日痊愈。
廉按：案云奇证，方却寻常，而能竟奏捷效者，全在的对因
症而已。
霍乱转筋案
王经邦（住天台栅门楼）
病者苍石匠，年四十余岁，住温岭县。
病名霍乱转筋。
原因六月间由于先食酒肉，后食瓜果，后半夜袓卧，猝中
阴寒而发。
证候大泻大吐，两膝拘挛，汗出如注，手足冰冷，精神困
倦，言蹇语低。
诊断脉象沉细无神。由前医误用藿香正气散以治内伤* 乱，吐止而渴生，致证愈剧，将成阴阳两脱。
疗法急用生脉散以复脉，附子理中汤以回阳，枸杞以救 阴，木瓜以舒筋。
处方海南参三钱破麦冬三钱五味子一钱炮姜炭二钱 宣木瓜二钱淡附片一钱焦冬术二钱枸杞子二钱炙甘草
八分
效果一剂脉腹泻止，汗敛筋舒。继用清养善后而愈。
廉按：汗多虽曰亡阳，未必不亡其阴，下多蛋田亡阴，未必 不亡其阳。此案急救阴阳以固其脱，方用生脉散合附子理中汤加 杞子、木瓜，较之孙其人用附子理中*加麦冬、茯苓，尤为
阑到。
霍乱转筋案
钱苏斋（住苏州谢衙被)
病者金宝三室，年五十岁，住苏城古市巷。
病名霍乱转筋。
原因既伤暑热，又食瓜果，夜卧当风，遂成寒热署湿风火
错乱之症。
证候形寒呕吐，暴泻洞泄，神昏壮热，目眶陷脶瘪，肉脱 口渴，两足筋隆起如绳、转动牵掣、膈膊有声，腹痛有汗，四肢 厥冷。子病午剧，危象毕露。
诊断脉搏弦细。凭脉断证，此由瓜果生冷，露卧当风，遏 其内伏之暑热，暑火人肝，激动厥阴风木，冲激阳明，使人身胃 中之津液、肝藏之血液、顷刻劫夺无余。吐泻口渴，汗流壮热， 胃津已亡也。眶陷脶瘪肉脱，血液已劫也。而腹痛转筋、脉弦肢 振者，表里寒热错杂之邪未去，风火内旋，尚郁而未伸、蓄而未 泄也。宜先用从治法，急去其邪，俾屈者伸而蓄者泄，然后再图 其已亡之津液。
疗法先用辣寥草、生姜、烧酒煎汤置盆中，使病人两足浸 人。再用粗麻绳藤汤，使有力者将绳在转筋上牵搓之，左右上下 不稍停息。再用内服汤剂以取速效。
处方姜炒川连七分苏梗二钱晚蚕沙三钱陈皮一钱 乌药钱半吴茱萸四分石菖蒲三钱生苡仁三钱广郁金二钱 大腹绒钱半杜蕾香三钱宣木瓜钱半小枳实钱半佩兰叶三 钱飞龙夺命丹二分（温开水先下）
效果用绳擦二小时，转筋渐定。服汤药腹痛安，身热缓， 吐泻止。改用芳香清暑药，大势俱定。乃加石斛、扁豆等养液， 五日而起。
廉按••六气之邪，燥气发霍乱少，成邪发霍乱轻，若署火挟 湿邪为热霍乱，寒挟湿邪为寒霍乱，霍乱多兼饮食过饱乃发，亦 有触秽恶发者。此案署*伏于内，成寒中于外，又夹瓜果食滯。 长夏初秋，霍乱转筋最多之原因，不外如此。方用藿香左金场加
减，尚属穂当。妙在先服飞龙夺命丹，芳香辟#，化毒祛邪，室 气通营。全体大用，其有斩关夺》之功，而具起死田生之力也。
霍乱转筋案
杨德馨（住黑龙江育和堂）
病者李焕亭，年四十余岁，保定人。
病名霍乱转筋。
原因由暑湿挟秽，扰乱肠胃所致。
证候上吐下泻，腹痛转筋，目陷肢厥，口渴溺无，音嘶汗
多，烦躁不宁。
诊断六脉皆伏。脉证合参，乃时行霍乱之急病也。 疗法初仿王梦隐蚕矢汤加减，清暑利湿以和其中。服一 剂，泻止、汗止、音淸，脉息已起，惟溺闭呃逆。照原方去米 仁、豆卷、条芩，加石菖蒲、川朴、芦根、滑石。小便利，口渴 止，饮食进，惟脉微数，胸闷发呃，此是胃气不和余热未淸耳。 后服驾轻汤，三剂痊愈。
处方晚蚕沙五钱（包煎）生苡仁八钱大豆卷三钱陈 木瓜三钱条芩一钱鲜竹茹三钱法半夏二钱丝通草钱半 红灵丹一分（冲）左金丸钱半拌滑石六钱（包煎）阴阳水 煎，稍凉徐脤。
效果连服驾轻汤两剂而痊。
生扁豆四钱淡香豉四钱鲜石斛三钱鲜枇杷叶五钱（去 毛，抽筋）广橘红一钱焦山栀一钱陈木瓜一钱鲜竹叶 四钱
廉按：王孟英曰：丁菁八九月间，杭州蠱行霍乱转筋之证。 有沈氏妇者，夜深患此，鍵即音嘹厥逆。比晓，诊脒钵細以涅，
两尺如无，〇板渴，而沾饮即吐不已，足腓®r硬如石，转时痛絶 欲绝。乃署*内伏，Ifi塞气机，室降无权，乱而上逆也。为仿 《金》鸡矢白散例，而处蚕矢汤一方，令以阴阳水煎成，候凉 徐服，此药入口竞不吐。外以烧酒令人用力摩擦其转戾坚硬之 处，擦及时许，郁热散而筋结始软。再以盐卤浸之，遂不转庚， 吐泻渐止。晡时复与前药半剂，夜得安寐，次日但觉困板耳，与 致和汤数服而痊。后治相类者多人，悉以是法出入获效。此案纯 系梦隐方法，略为加減，竞奏全功，益见王氏蚕矢湯之确有成 效也。
霍乱转筋案
庄虞_ (住丽水第十一中学）
病者余南，年逾三稔，师范学校学生，住校。
病名霍乱转筋。
原因天气炎热，因热贪凉，饮冷过度，膦受湿侵。
证候吐泻转筋，苔黄口渴，手足厥冷，小便微黄，
诊断两手无脉。此系阴阳逆乱，淸浊混淆，气机郁塞，脉 息因之潜伏，非气盧散上神胧脉绝也。《灵枢•经脉篇》云：“足 太阴厥气上逆则霍乱。”足太阴脾土脏也，其应在湿，其性軎燥， 镇中枢而主升淸降浊之司，饮冷过多，湿盛于中，升降之机为之 阻滞，则浊反厥逆于上，淸反抑陷于下，而为霍乱转筋者，风木 之变也。湿土为风木所克，湿热烁于筋则为转筋。苔黄口渴、小 便黄者，为湿郁化热之象。张路玉云：“霉乱有一毫口渴，即是 伏热，种种燥热之药，误服即死。”按张君此言，独具只眼，堪 为治霍乱之金针。
疗法用茯苓、泽泻、猪苓、广皮为君以祛其湿，焦栀、香
豉为臣以解其郁热，佐苡仁、木瓜、木香以舒筋而调气，使以扁 豆花消其暑，每日服三剂。外以好烧酒辣寥，令人用力摩擦其转
筋之处。
处方茯苓四钱泽泻三钱猪苓二钱广皮二钱焦栀二 钱半香豉三钱苡仁五钱木瓜一钱木香八分扁豆花三 十朵
外治烧酒六两辣寥一把
效果擦将一时许，筋乃不转。一日吐泻止，三日诸恙退。 继用调理，康健如常。
廉按：诊断颇有发明，处方亦尚穂健，此为湿热霍乱之正
治法。
霍乱转筋案
钱存济（住广德城内）
病者苏春霆，年近六旬，身体强健，早年就馆，现解职賦 闲，住广德城内。
病名霍乱转筋。
原因素性嗜酒，每饮必醉。兹因酒后食瓜，纳凉露宿，醒
则腹痛下利，既而呕吐。
证候身热烦渴，欲卧冰中，气粗满闷，厥逆躁扰，两脚搐 筋，腹痛下利，小便不通，呕吐淸水有如菜汁，酸苦异常。
诊断六脉沉伏，微有弦意，舌亦无苔。合症参之，乃霍乱 转筋也。《六元正纪大论》云：“太阴所至为中满、霍乱吐下。” 又云：“土郁发之，为呕吐霍乱。”又云：“不远热則热至，热至 则身热、吐下霍乱。”经脉篇云：“足太阴厥气上逆則霍乱。”此 证由湿热内蕴，饮冷停食，猝伤暑邪，致升降机窒，淸浊相干， 
乱于肠胃，而陡然霍乱转筋，正与《内经》之旨符合。盖吐利 者，湿土之变也。转筋者，风木之变也。湿土为风木所克，则为 霍乱转筋。证从热化，病甚沉重，所幸眼眶未陷，津未告竭，尚
属可治。
疗法用藿、薷透表解秽，芩、连清热败毒，苓、术、滑、 泽利湿宣郁，雪水、车前解烦清暑，厚朴推滞，木瓜舒筋，党参 扶气，甘草和中，俾表邪透而暑邪清，郁土宣而中机建，肝平筋 舒，湿利滞行，而吐利自止矣。
处方西香薷三钱广藿香三钱川雅连三钱条黄芩二钱 泽泻二钱生于术三钱云茯苓六钱西滑石八钱（包煎）卷 川朴二钱潞党参钱半宣木瓜四钱炙甘草一钱鲜车前三株 以腊雪水煎服。
效果进一剂，身得微汗，热减、烦平、脉起。复诊去香 薷、藿香，加花粉、白芍各三钱以生津液。再诊病愈大半，原方 分两减轻，又进一剂乃痊。遂止药，以糜粥调之。未及一周，即
如常人矣。
廉按：霍乱，寒热相搏者多，虽知其为寒为热，亦須反佐以 治，方中芩、连、滑石为君，佐以藿、朴、香薷，盖即此理。惟 吐泻多，中气必伤，故参以四君子汤培其中气，法从黄连泻心汤
脱化而出。
霍乱转筋案
梁右斋（住玉山湖壤沿）
病者刘腮狗仔，年四十六岁，住横路巷裁缝店。
病名霍乱转筋。
原因热中厥明。
证候昨日夜半，忽然消渴（大渴大饮之谓），大吐大泻， 足内股大筋揪痛不堪，不能转侧，足指揪强，玉茎揪缩，茶水入 口即时自觉就走大便出，神识尚淸，至展全身大肉尽削，瘦如
鸡骨。
诊断脉浮弦数，舌苔白腻，两边黄燥。脉证合参，系因热 势过度，气机旋捷，故食不待化而即出。内经曰：“肝主疏泄”。 肝经厥阴，气化风木，热中其经，木挟热以侮土，则呕吐作而不 能制水生津，化血生肌，故大肉削矣。风挟热以劫水，則肾水亦 暴亏矣。水亏则木失养，故筋转之症作矣。经又曰：“肾为胃 关。”肾虚则无能司关，故饮食人即直出，玉茎亦因而致缩也。 其症有可救的把握，惟神淸脉浮。伤寒书曰：厥阴病、脉浮 欲愈。
疗法仿孟英法，治注重泻热平肝舒筋。
处方生苡仁三钱晚蚕沙三钱（包煎）赤芍二钱条芩 钱半鲜竹茹三钱滑石粉钱半（包煎）生甘草一钱连翘钱 半木瓜八分康熙青钱四枚
复诊前症悉除，脉细气馁。以前方去滑石、连翘，加生地 汁一瓢、北沙参三钱、生杭芍三钱、柏子仁二钱，四剂。病者 曰：是病幸得先生上午即来，若延至下午，恐命不保。述其揪痛 不堪的情况，自觉即时就要脱气。脹药一剂筋揪定，二剂吐泻 止，昨日三剂，遂起床，感谢不已。
说明此证即世俗所称吊脚痧，朝发夕死之证也，据西医解 剖试验，则系细菌。按吾方内并无杀菌的药，而见效又有如是之 迅速，其理安在？或此药能助人身之白细胞扑灭细蔺也，抑或解 其热而细菌自毙也。
效果以前方去连翘、滑石，加柏子仁二钱、生地汁一飄 冲、苏沙参三钱、杭白芍三钱。四剂痊愈。
廉按：热中康阴，由署热直中嚴阴，陡然乱于场胃而为霍乱 转筋者。正《内经》所谓“请转反戾，水液浑浊，请呕吐酸，暴 注下迫，皆属于热”也。方用黄芩濞合天水散清肝消署以S•场为 君，参以蚕沙、木瓜、竹茹、苡仁等皆为热霍乱转筋之要药，妙 在康熙青钱善制肝横以舒筋，法从圣济总录脱瓞而来，非偏用新 药以欺人也。
抽筋霍乱案
陈务斋（住梧州四方井街)
痏者潘卢氏，年三十八岁，广西容县，住县底墟，体壮。
病名抽筋霍乱（西医谓虎列拉传染病）。
原因素因不究卫生，过食生冷物质，适夏月天气乍热，畏 热贪凉，感受风邪不觉，遂至口渴过饮汤茶，消化不良，伤脾蓄 湿。诱因产后血虚凝瘀，新陈不能代谢，月事不调，房劳纵欲， 思虑抑郁，肝肾亏损。
证候驟然四肢麻木，体中战栗，腹痛胸满，上吐下泻，由 辰至午，足筋挛缩，声音嘶哑，汗出如珠，目直、口开气促。
诊断左右手脉沉微似绝。脉证合参，此虚脱之抽筋霍乱证 也。其吐者胃气上逆，其泻者脾气下陷，其吐泻抽筋自汗如浆 者，阳越于外阴盛于内也。中气将脱，危在顷刻。
疗法附桂理中汤加麝香、砂仁、法夏。取熟附、肉桂壮t 暧水能收散失之阳为君，干姜、白术扶土理中温脾暧胃为臣，人 参、甘草补气生津培元救脱为佐，法夏降逆止吐、砂仁、磨香兴 奋神经为使，急煎頻灌于口。甚难咽下，约数时服尽后，气复微 微，又将前方再脤。次日脉复能言，诊脉微弱，继用十全大补 汤，取其补气壮阳，活血养阴，湿脾和胃，化气生津。
处方附桂理中汤加减方
黑附块三钱原干姜三钱髙丽参四钱法半夏二钱拣砂 仁钱半正肉桂五分贡白术六钱炙甘草二钱 煎成，临服冲麝香五厘，徐徐冷服。
又方十全大补汤方
高丽参四钱贡白术五钱云茯苓三钱归身四钱熟地黄 三钱北黄芪四钱炙甘草钱半熟附子三钱川芎一钱炒白
芍二钱
效果二日气复脉复，十日精神已健，元气复旧。
廉按：此治阴寒霍乱元气将脱之急救正法，妙在用麝香兴奋 神经，使参术附桂发力愈速，奏功愈峻，方从陶氏回阳急救湯脱
化而来。
阴寒霍乱案
陈在山（住辽阳咸春堂）
病者陈永芳，年二十五岁，住奉天牛庄城。
病名阴寒霍乱。
原因秉气虚弱，身体贏瘦，曾患呕血愈而未痊，外受寒温
之邪所袭。
证候初觉中满，小腹微痛，夜间吐泻暴作，口燥不思饮， 四肢厥逆，身寒冷汗，唇青面白。
诊断脉来沉迟欲绝，纯阴之脉也。按本岁己酉，阳明燥金 司天，正在七月中气，是四气司令，主客寒湿，天运为太阳寒 水，地运为太阴湿土，更夹伏暑余邪相延不尽，人在气交之中， 感受蒸淫之气为病，轻則时邪，重则霍乱。六元正纪大论曰：
“阳明之政，多阳少阴。”是指司天之常，非指运气之变。今者寒
水加临湿土之上，乃运气之变也，知常知变，医道近焉。此证脉 象病形，皆属纯阴。王孟英曰：霍乱之属寒者，地气之逆也，逆 则为阴，急用回阳助气之剂以救之，庶可回春于再造。
疗法用大剂附子理中汤，方以人参助气培元为君，白术健 脾燥湿为臣，甘草和中补土为佐，黑姜辛温散寒为使，加附子扶 阳破阴，以奏速功。
处方潞党参一两炙甘草五钱白术二钱（土炒）干姜 五钱（炒黑）淡附片五钱
又方潞党参五钱苍术四钱（炒）陈皮三钱生甘草三 钱川朴三钱大红枣七枚
效果服前方一剂，吐泻顿止，手足渐温，面色微和。接服 后方，白术易苍术，减附子、黑姜，加陈皮、厚朴和胃，二剂
而痊。
廉按：阴寒霍乱，即西医所谓真性霍乱也。当然回阳急救， 强心机以补元气为正治法。方用大剂附子理中，与西医用a心 针、盐水注射，异曲同工。幸而呕血旧恙未发，否則一波遂平， 一波又起。寻绎其方，干姜炒黑，附子用淡，亦曾顾虑及此，大 胆之中，仍寓小心也。
阴寒霍乱案
顾振呼（住南汇傲雪村)
病者蔡阿新，年近三旬，业农，浦东籍。
病名阴寒霍乱。
原因夏日酒醉后，狂饮冷水，继啖西瓜，霣宿一夜，展即
霍乱大作。
证候腹痛水泻，色如米浆，呕吐淸水，饮即吐出，呢逆连
声，四肢厥逆，手指白胖，汗泄淋漓。旋即眶陷肌削，气急失 音，咽痛口渴，面赤戴阳，烦躁暴至，有欲坐卧泥水之态。
诊断六脉沉微似伏，舌苔灰白滑黏。此阴寒*乱危证也。 阴盛于下，格阳于上，上热假，下寒真，中阳困顿，转旋无权， 阴阳否格，暴脱在迩。
疗法内外并治。速令醋打生附子四枚，涂两足心涌泉穴， 以引其上越之阳；研化龙骨、生牡蛎粉各二两，遍扑周身，以固 其外散之阳；随进白通加人尿猪胆汁法，参人磨香、肉桂、丁 香、柿蒂诸品，徐徐冷脤，防其拒纳，以俟动静。
处方生附子三钱炒党参三钱肉桂一钱丁香一钱淡 干姜三钱淡吴萸钱半廯香五厘柿蒂二十四枚草果钱半 葱白三茎淸童便一杯猪胆汁一匙（同冲）
效果服药后，烦躁渐静，四肢转暖，汗呢止，咽痛缓，面 赤亦退，余候依然。惟脉象初剿续续渐出，未及半时倏又双伏, 烦躁复作，此阴寒过厉，气竭阳微，遽难旋转回阳也。今将原方 加别直参三钱速煎冷灌。脐貼回阳資一张（回阳裔，用当门子 五厘，母丁香、桂心、生附子各一分，穗碘三分五厘，研细，置 裔貼脐。治阴寒霍乱，温通脾肾有特效。药肆中多不备，急难凑 手，殊为憾事。医者宜修合储瓶以备急需，庶免临渴凿井之苦。） 以温运脾肾。招纳浮阳后，脉渐续出，但虚细耳。诸恙均除，乃 以前方去葱白、胆汁、童便、当门子、柿蒂，加戈制半夏一钱、 赤苓三钱，减参姜桂附之制，予二剂而愈。
廉按：阴寒霍说，即西BL所谓真性霍乱也。其症最怕汗多泻 多，汗多則亡阳，泻多則亡阴、转辚阴阳离决、精神乃絶。虽用 白通加人尿猜胆汁法，往往不及救治者，目鈎药费时，痛药费时 故耳。此案加入桂麝，奋兴神经，a心机以田阳，较汉方奏功尤 速。附以各种外治，以助*方之不逮。其最易建功者，蘇贴田阳 
膏一张，立消阴寒以通阳。若再加姜复艾灸，较但用贴法尤胜。
寒湿霍乱案
李竹溪（住芜湖米市街)
病者张有才，年四十余岁，煤炭船主。
病名寒湿霍乱。
原因病由船居无定，且喜露卧，多嗜瓜汁，故湿从寒化，
陡发霍乱。
证候一起即腹痛泄泻，继则呕吐淸水，三五次后，已觉汗 泄肢冷，冷过肘膝，眶陷形脱，螺瘪音哑，腿足转筋，神扬气 促，躁扰不宁，其溲清冷。
诊断苔白脉大，按之脉细欲脱。此寒湿伤中、阳气欲亡之 霍乱也。霍乱入手，先分寒热，勘此脉症，不独病厲寒湿，且已 中枢无权，有波撼岳阳、土奔岸败之势，岌岌殆哉。际此千钧一 发，未可因循，姑拟一法，先服局方来复丹三钱，继以水药，至 成败利钝，未敢逆料也。
疗法急当挽正回阳。以参附为君，姜桂为臣，佐以术草守 中，茯苓淡渗，吴萸逐其中下阴寒，使以木瓜舒筋，蚕沙导浊。
处方别直参三钱黑附块钱半干姜钱半播桂心六分 宣木瓜钱半焦白术三钱炙甘草八分云苓四钱吴茱萸七分 晚蚕沙五钱（包煎）
阴阳水煎，船居救急，可以甘湖水代之，先煎参附二十余 沸，次下诸药。
接方西潞参三钱（米炒）生苍术钱半炙甘草五分老 生姜五分熟附子四分小雅连五分（姜炒）甘瀏水煎如 前法。
次诊昨以加味理中，呕虽平，泻未止而神倦，苔仍淡白， 口微干，溲稍黄。是中阳未振，脾胃未和之咎。主以异功加谷 芽、和曲建立中州，以佐升降。
次方西潞参三钱（米炒）焦白术钱半云茯苓三钱炙 甘草六分炒广皮钱半炒谷芽三钱六和曲三钱（炒）河水 煎服。
策应用滴醋三斤置床前，烧铁器，俟红淬之.使病人鼻纳 醋气，可免阳越。手足曲池、委中、劳宫诸穴，多以姜汁摩擦, 则可回温。再以吴萸、木瓜各二两，煎水熏腿，另以火酒擦之， 以筋不转而止。
三诊狂■力挽，险象已平，手足温，筋不转，惟泻减而未 除，脉象按之仍细。仿孙真人千金方法，改用附子理中加茯苓、
麦冬。
效果两服前方，知饥纳谷而泻止矣，嘱以甘淡调理而愈。 廉按：病贵认证，药难浪投，若非真寒，此等方法，慎勿轻 用，一经误用，转见浑身青紫而毙矣。即不见青紫，往往眼白皆 红，腹灼心烦，甚則神识昏蒙，或发呃逆而亡。予见甚多，故梅 证时必要审慎周详也。
风火霍乱案
李竹溪（住芜湖米市街)
病者姊氏汪，年三十四岁，住后家巷。
病名风火霍乱（俗称瘭蟝痧，古名化铜疫）。
原因今年相火司天，风木在泉，又兼素禀肝强，天人相 感，疫气乘之，遂发霍乱。
证候晨起头晕脘馆，午饭后脘馆尤甚，自嚼青锕钱百余
枚。飞函召予，至则见其心烦口渴，呕吐酸苦，迫泻溲热，嫘瘪
眶陷，气竭音嘶。
诊断脉沉弦数似伏，而尚未全伏。此肝木挟风火披猖之 象。金受火炽则音嘶气竭，土被木削则蟝瘪眶陷，所幸肢未全 冷，脉未全伏，其势虽危，可毋深虑。
疗法议左金降火以泄肝阳，合温胆开痞以止呕吐，加黄芩 去三焦郁热而止泻，滑石利水以分清浊，独取连梗荷叶一味取 汁，为全方之主持。荷叶其色青，其象震，其气芳香，其味苦 平，受雨露轻清之气，故功能清暑解疫，连梗取汁，又得通气下 降而逐秽也。
处方吴茱萸四分（盐水泡）小川连六分（姜汁炒）姜 炒竹茹二钱云茯苓三钱醋制半夏二钱生甘草六分广橘皮 一钱枳壳炭一钱淡黄芩一钱西滑石三钱（包煎）连梗荷 叶汁一匙（冲）阴阳水煎十余沸，温脈，冲荷叶汁。
二诊一服呕平，溲长泻止。惟神倦多汗，口渴脘闷，胃犹 觉馆，改以清火益气法。君竹叶、石青以清阳明，臣西瓜翠衣、 鲜石斛、西洋参、生草清养胃气而缓肝横，佐法夏以通阴阳，使 川通草以泄余邪。
二方淡竹叶一钱生石膏四钱（研细）西瓜翠衣三钱 鲜石斛三钱西洋参一钱生甘草六分仙半夏钱半川通片一 钱甘澜水煎滚，加入西瓜翠数沸饮之。
效果两剂诸恙均减，神略健。仍欠纳，以前方加人荷花露
一两、谷芽露一两而兴。
廉按：风自火生，火随风转，乘入阳明則呕，践及太阴則泻，是 名霍乱。窜入筋中則挛急，是名霍乱转筋。总由滠热与风淆乱清 浊、升降失常之故。此案即属此证，方用藿香左金湯加减，妙在用 鲜荷叶汁一味，清芬辟疫，疏泄火风，案中发明功用确有理由，巧思
正不可及。接方用竹叶石青汤加戒，亦属对症良方。
中热霍乱案
対伦正（住泰安颜张镇)
病者刘兴顺，山东泰安县人，城东西埤前庄。
病名中热霍乱。
原因自幼业农，生活辛苦，猝然中暑夹食，陡发霍乱。 证候手足冰冷，吐泻转筋，大渴喜饮，腹不疼痛，目反白
眼，下泻臭秽。
诊断两手无脉，舌苔垢腻，边白中黄。此中热*乱也。口 大渴不止，泻有奥味，热无疑也。若是寒证，胳臂里面外面俱 冷，渴不欲饮，目眶塌陷，无反白《之象，有抽筋无转筋之理， 腹必大疼。虽寒热均能使贘疼痛，然热痛时疼时止，寒痛大疼不 止。又热证手足冷，爪甲红色；寒证手足俱冷，爪甲不红，重则 青黑色难治。此证寒有热，皆在夏令，必要辨证的确，始可对证 发药也。
疗法用六合汤加桃、红、银花。方以银花、扁豆解署毒， 藿香清夏，赤苓消暑气为f，杏仁、川朴下气宽胸为臣，佐以桃 仁、红花活血通络，木瓜舒筋平肝，使以甘草，调和诸药，西参
略扶正气。
处方杜藿香二钱卷川朴二钱光杏仁三钱淸半夏三钱 陈木瓜二钱西洋参一钱生扁豆三钱光桃仁钱半红花钱半 赤苓三钱济银花五钱甘草一钱荷花露一两（冲）
效果初服一剂药不纳，病者合家恐慌，預备后事。余曰： 再煎服第二剂，可保有效。遂连服两剂，六脉皆现，后用淸理 而愈。
廉按：中署夹食，陡发霍乱转筋者，为热霍乱。方用六合场 加桃、红、银花，消署化食，活血舒筋，大旨不差。情转筋多因 肝横乘脾，其肝火必内炽，隹佐左金九，既能泄肝以止转筋，又 能上止吐而下止泻，加此則更屑备矣。
伏暑霍乱案
袁桂生（住镇江京口）
病者程姓，年约二十余岁，住苏州阃门外营盘场。
病名伏暑霍乱。
原因素性畏热，最喜饮冷，适天气酷热，因亊外出，途中 吸受暑气，致署热内伏、不得外达，遂酿变霍乱。
证候吐泻不已，烦躁畏热，身无寸缕而犹畏热异常，欲卧 冷地，四肢悉冷，胸腹部亦均不热，口渴欲食西瓜，小便短赤, 头项微汗，脚腓痉挛。
诊断脉息寸关俱数，舌苔黄燥无津。此暑热内伏，热深厥 深，内真热而外假寒之病也。
疗法以白虎汤合黄连香薷饮加减。
处方生石裔一两（研细）白知母四钱生甘草五分原 麦冬二钱小川连一钱西香薷一钱生扁豆三钱生苡仁三钱 鲜石斛三钱阴阳水煎。
效果一服吐止，再剂利亦止，而烦渴亦大定矣。惟肢体尚 冷，嘱以稀粥与饮。安睡一夜，体温遂复常度。于是但以饮食调
养，不劳他药而瘳。
廉按••伏署霍乱，世俗称为热霍乱，夏秋之交为最多。孟英 治法，每用竹叶石膏汤，地浆水煎，反佐姜汁、细辛，以治热深 厥深之证，辄多奏效。此案大旨相同，而以香薷为反佐，則同中
略异耳。
干霍乱案
刘荣年（住济南东流水)
病者王清臣，年五十余岁，住省城。
病名干霍乱（俗名为绞肠痧）。
原因猝受时行痧秽而发。
证候欲吐不得吐，欲泻不得泻，腹中绞痛异常，手足
厥逆。
诊断两手脉皆沉伏。脉证合参，此干霍乱也。因天地不正 之气中人脏腑，上下不通，故吐泻不得、腹中绞痛，荣卫不行， 故脉闭而伏、手足厥逆。非芳香宣窍之品，何以驱秽恶之气耶 疗法汤丸并进。方用藿香快气和中，开胃止呕，为霍乱圣 药，故用以为君，香附通行十二经络，故用以为臣，佐以植香、 沉香、木香宣通利气之药，再加陈皮、枳实、川朴以为使，又恐 秽恶之气，盘踞中宫不易扫除，再用苏合香丸诸香窜之药，直达 病所而驱疫气。
处方广藿香五钱制香附三钱白檀香二钱上沉香钱半 广木香钱半广陈皮二钱生枳实钱半上根朴钱半药煎好 后，去渣，研人苏合香丸二粒，温服。
效果服药一句钟后，即能安睡。醒后诸病皆去，手足温 暖，脉象照常而愈。
廉按：署秽之毒，扰乱肠胃而病千霍乱。故仿景岳十香丸 法，辟秽通窍以奏功。
干霍乱案
庄虞卿（住丽水第十一中学）
病者马金玩乃室，年逾三稔，体强，住回回堂后。
病名干霍乱。
原因痰食停滞，胸闷不食，复受暑秽，倏忽病作。
证候心腹绞痛，欲吐不吐，欲泻不泻，面青舌强，足膝
拘挛。
诊断左手脉涩，右关滑实。脉证合参，此干霍乱证也。既 因停积而壅塞腑气，复受秽浊而阻逆经气，则中州扰乱，胃脘气 逆，此腹痛而不吐泻等证所由作也。面青舌强者，是邪已人营， 营血凝而不流之象。骤发之病，勿虑其虚，非内外急救，鲜克有 济。周时内饮食米汤，切勿下咽，免致胀逆莫救。
疗法内外兼治。以磁锋剌委中穴深青色之筋出血，以泄其 毒，复用盐汤探吐，以宣其滞。得吐后，再以栀子豉汤加香附、 益母草、川朴、菖阳、法夏、茯苓、生草，调气行血，解毒安 中，以善其后，日服二剂。
处方磁锋极尖锐者二枚
盐一撮放刀上用火炙透，用阴阳水和服，以鹅羽探吐。 又方扼炭一钱五分香豉三钱制香附二钱川朴一钱 菖蒲八分法夏一钱茯苓三钱益母草二钱生草五分
效果磁锋砭后，手足遂舒。用盐汤探吐，当吐黄碧色之痰 涎碗许，腹痛遂愈。三日胃能纳食，五日康健如常矣。
廉按：干霍乱病因不一，糠伤饮食者宜探吐，宿食为患者宜 消导，气郁感邪者宜宣豁，署火直侵者宜清解。前哲张三鴒、郭 右陶早有发明。张氏曰：“干霍乱俗名絞场痧，急宜探吐，得吐
则生，不吐则死。吐后方可理气和中，随症调治。”郭氏曰：“心 胸胀闷，腹中痄痛，或如板硬，或如規缚，或如筋吊，或如锥刺 刀釗，虽痛极而不吐泻者，名干霍乱。乃邪已入营，宜以针刺出 血，則毒有所泄，然后再审其因而药之。”此案内外急救，深得 两家之心传？宜其应手奏功也。
霍乱后转变热病案
叶鉴清（住上海)
病者何芳浩，年约二十，海昌人，寓大马路。
病名霍乱后转变热病。
原因饮食不洁，吸受秽邪，病起骤然。
证候三日前霍乱吐泻无度，腹痛转筋。今诸恙均平，而四 肢厥冷，冷过胫臂，日夜烦躁不寐，环唇焦燥，渴思生冷，便闭 溺少，形色浑赤。
诊断六脉全伏。此霍乱变症，一团邪火，结实阳明。前医 主用附桂回阳，不知溺赤便闭，唇焦烦躁，乃肠胃之真热；脉伏 肢冷，是邪滞壅遏，气血不通之假冷。《伤寒论》云：“热深厥亦 深”，即此病也。且舌苔干糙中裂，边尖绛根垢厚，邪实肠胃， 尤为显著。病势已险，若陷人包络，燃及厥阴，即刻昏痉变端， 就难援救。
疗法急以清泄润导，峻通大便。用凉膈散原方‘。
处方生大黄四钱焦山栀四钱淡黄芩二钱薄荷叶八分 白蜜两匙（冲人）元明粉三钱净连翘四钱生甘草八分鲜 竹叶四钱
次诊进凉膈散后，大便连通两次，初燥屎，继稍软，色均
黑。稍能交睫，烦躁渴饮尚盛，四肢转温，脉道亦通，往来细数
不扬，溺更浑赤，肠胃之郁邪犹伙，宿垢亦未清澈，面红目赤， 舌苔干糙，根厚尖边绛。W势未出险途，防变昏痉，治再清导，
佐以生津。
次方生大黄三钱鲜石斛五钱天花粉四钱净连翘四钱 元明粉二钱肥知母二钱黑山栀三钱金银花四钱生甘草八 分大竹叶三钱鲜茅根一两（去心、衣并节）
三诊大便又行三次，前两次犹是黑鞭，第三次始带溏浆， 酱色奇臭。今日诊脉，脉数而扬，舌苔较化，质亦稍润，烦躁渴 饮目赤，一派火象，均见退舍，稍饮稀粥汤，夜寐尚安适。火邪 初退，津液灼伤殊甚，慎防昏痉滋变。
三方鲜石斛五钱鲜生地五钱净连翘四钱大竹叶三钱 生甘草八分天花粉四钱焦山栀三钱金银花四钱莲子心八 分茅根（去衣心）、芦根（去节）各一两
四诊夜寐较安，胃纳较展，四肢温热，头面有汗。今晨咳 出厚痰颇多，无形之热酿蒸有形之痰，烦躁渴饮目赤等又见轻 减，溺尚深黄，脉数右部较甚，舌苔黄尖边仍绛，大病小愈，最 易生变。治再生津清化，小心饮食，静养勿躁，$为病中要事。
四方鲜石斛四钱瓜蒌仁四钱净连翘四钱生竹茹二钱 生竹心卅根冬瓜子四钱黑山栀三钱川贝母三钱（去心）
金银花四钱嫩芦根一两（去节）莲子心七分（冲）鲜荷梗 尺许（去刺）
五诊胃纳日展，大便又行頗爽，溺色淡，渴饮和，夜寐亦 安，右脉尚形滑数。治再和胃生津，淸化余邪。
五方南沙参三钱川贝母二钱（去心）连翘三钱嫩芦 根八钱（去节）淡竹叶钱半原金斛三钱冬瓜子三钱绿豆 衣四钱生竹茹钱半鲜稻叶十片
六诊彻夜安寐，食欲亦佳，脉来右部已静，潘滑有神，邪
热已化，津液渐复。再以清养善其后。
六方西洋参一钱净连翘三钱生竹茹钱半淡竹叶钱半 鲜荷梗一尺（去剌）南沙参三钱扁豆衣钱半（生）嫩芦根 八钱（去节）橘白一钱鲜稻叶十片 效果服三剂痊愈
廉按：霍乱吐泻，有阳性阴性之分，且有虚耽实闭之别，临 症时诊断不精，辄致误治。至若霍乱后转热证，阳性霍乱，固多 从火化，即阴性霍孔，趿热药后，一经肢溫脉出亦从火化者多。 中医所谓重阴必阳，物极必反者，即西医所谓反动力反应性也。 前哲陈修园辈谓霍乱服通脉四逆汤后，由阴转阳，可用竹叶石膏 汤急救津液以清伏热，为霍乱善后之要图。此案署秽夹食，当然 都从火化，而转为阳明之实证。初用凉膈散清泻积热，尚非孟浪 之峻剂，第二方犹用清导，此非确有卓识者不办。以后四方，由 清化而转清养，层次井然，的是斫轮着手。
霍乱暴脱案
张锡纯（住盐山西门内）
病者刘氏妇，年近四旬，住盐山城北故县。
病名霍乱暴脱。
原因受孕五六月，时届孟秋，偶染霍乱，吐泻约一日夜。 霍乱稍愈，而胎忽滑下，神气顿散，心摇摇似不能支持。时愚在 其邻村训蒙，遂急延为诊治。
证候迨愚至欲为诊视，则病势大革，殓服已备着于身，将 舁诸床，病家辞以不必诊视。愚曰.•此系暴脱之证，一息尚存， 即可挽回。入视之，气息若有若无，大声呼之亦不知应。
诊断脉象模糊，如水上浮麻。此证若系陈病，断无可救之
理，惟因霍乱吐泻已极，又复流产，则证系暴脱，仍可用药 挽救。
疗法暴脱之证，其所脱者元气也，然元气之脱，必由肝上 升，所以人之将脱者肝风先动。当用酸敛之药，直趋肝脏以收敛 之，即所以堵塞元气上脱之路，再用补助气分之药辅之，势虽垂 危，亦可挽救。
处方净萸肉二两野台参八钱生怀山药一两 方虽开就，而药肆相隔数里，取药迫不及待。幸其比邻刘玉 珍有愚所开药方，取药二剂未服，中有萸肉共六钱，遂急取来， 暴火煎汤灌之。
效果药下须臾，气息稍大，呼之能应，遂又按方取药，煎 汤两茶杯。此时已能自脤药，遂作三次温服下，精神顿复。继用 生怀山药细末煮作茶汤，连服数日，以善其后。盖萸肉治脱之力 实胜于人参，若单用人参治脱，恒有气髙不返之弊（说见喻嘉 言），若单用萸肉治脱，转能立见功效，惟重用萸肉，辅以人参， 尤为稳善。
廉按：辨证立论，多阅历之言，谓萸肉固脱胜于人参，亦却
有至理。